A 16HIPA nyomtatványon lehet pótolni, önellenőrizni a ’14-es és ’15-ös hipabevallásokat





2021-től az állandó jellegű iparűzési tevékenységhez kapcsolódó, helyi iparűzési adóról (hipa) szóló bevallást a Nemzeti Adó- és Vámihivatalhoz (NAV) kell benyújtani elektronikusan. Az ehhez szükséges nyomtatványok a NAV honlapján elérhetők.  



A NAV-nál 2016-tól állnak rendelkezésre a hipabevallások, ezért ha elévülési időn belül, 2014-re vagy 2015-re vonatkozóan kell önellenőrzést benyújtania, esetleg hiányzó bevallását pótolnia, akkor azt a 2016-ra kialakított, 16HIPA jelű nyomtatványon teheti meg.



Ha például a 2015. január 1. és 2015. december 31. közötti időszakra kell önellenőrzést végeznie, akkor azt – a megfelelő időszak feltüntetésével – a 2016-ra vonatkozó nyomtatványon tudja benyújtani a NAV-hoz.



Két fontos kivétel:

A 2021-et megelőző évekre vonatkozó, ideiglenes jellegű iparűzési tevékenységgel kapcsolatos bevallásokat továbbra is az önkormányzati adóhatóságokhoz kell benyújtani.

Azok a magánszemély vállalkozók, akik nem egyéni vállalkozóként végzik tevékenységüket, a hipabevallást papíralapon, az önkormányzati adóhatósághoz is benyújthatják.