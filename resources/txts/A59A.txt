Tisztelt Ügyfelünk!

A Pénzügyminisztérium Adópolitikai és Kutatási Osztálya, valamint a Nemzeti Adó- és Vámhivatal vizsgálja az online pénztárgépekből és az online számlaadat-szolgáltatásokból érkező adatokat.

Az Ön által képviselt adózóra vonatkozóan 2021. augusztus 26. és szeptember 1. között beérkezett adatok azt valószínűsítik, hogy egyes számlával (egyszerűsített számlával) bizonylatolt értékesítéseiről pénztárgépes nyugtát is állított ki.  Ez a gyakorlat – amikor ugyanarról az ügyletről egy számla és egy pénztárgépi nyugta is kiállításra kerül – dupla bizonylatolást valósít meg.

Példa: Egy cipőboltban a vevő számlát kér a megvásárolt cipőről. Az eladó kézi számlát állít ki és annak egy példányát átadja a vevőnek. Ezt követően az eladó a pénztárgépbe is beüti az eladott cipő ellenértékét és kiállít egy nyugtát. A nyugtát az eladó hozzátűzi a kézi számla nála maradt példányához és elteszi.

A dupla bizonylatolás gyakorlatának felmérése érdekében egy online kérdőívet készítettünk. Kérjük, segítse elő felmérésünket, és töltse ki a kérdőívet (abban az esetben is, ha arra a megállapításra jut, hogy Ön mégsem érintett a témakörben)!


A kérdőív a következő linken érhető el:

https://urlap.nisz.hu/dupla-bizonylatolas

A kérdőív kitöltése anonim, a válaszadás pedig önkéntes és mindössze néhány percet vesz igénybe.

A dupla bizonylatolással kapcsolatban további információkat talál a NAV honlapján a 2020/8. Adózási kérdésben: A számlával bizonylatolt ügylet adatait nem kell és nem is célszerű a pénztárgépbe rögzíteni (link).

Együttműködését köszönjük! 





Üdvözlettel: 

Nemzeti Adó- és Vámhivatal