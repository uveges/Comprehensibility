Felhívás 



A Nemzeti Adó- és Vámhivatal kereső munkára való kiképzéshez kíván beszerezni kutyákat. Piackutatás céljából kérem a Tisztelt Érdeklődőt, hogy amennyiben az alábbi feltételeknek megfelelő, eladásra kerülő kutyával rendelkezik, és a későbbiekben megrendezésre kerülő kutyavásáron részt kíván venni, úgy 2021. július 12-igszíveskedjen indikatív árajánlatotküldeni a kutya hívóneve,fajtája,ivara és vételárának megjelölésévela navkutyabeszerzes@nav.gov.hu e-mail címre.Kérem, hogy levelében szíveskedjen megjelölni az elektronikus elérhetőségét (e-mail cím), a szükséges adatait (név/elnevezés, adóazonosító jel/adószám) illetve, hogy a kutyát magánszemélyként, vagy gazdálkodó szervezetként (egyéni vállalkozó, korlátolt felelősségű társaság, stb.) kívánja értékesíteni.



A NAV részére beszerezésre felkínált kutyával szembeni elvárás (bármilyen fajtájú és ivarú egyed esetén):



életkora: 10 - 36 hónap közötti, amely életkor a kutya megfelelősége esetén, az átvételt követő 21 napos próbaidő leteltének időpontjában kerül vizsgálatra (igazolás módja: oltási könyv, vagy állatútlevél), 

kifogástalan egészségügyi állapot, mely a kutya kutyavásáron történő kiválasztását követően az alábbi kötelező orvosi vizsgálatokon kerül ellenőrzésre:

•	csípő, könyök ízület- és gerinc RTG;

•	általános belgyógyászati vizsgálat;

•	szemek, nyálkahártyák, ivarszervek, fülek vizsgálata;

•	fogazat;

•	nagylabor;

•	állapotának és korának megállapítása 

(a vizsgálatok költségét a NAV viseli),

a veszettség elleni védekezés részletes szabályairól szóló 164/2008. (XII. 20.) FVM rendelet mellékletében meghatározott oltási könyvvel – esetleg állatútlevéllel –rendelkezzen,

további feltétel, hogy a kutya oltási könyve/útlevele tartalmazza a kutya korának megfelelő kötelező (veszettség elleni) és ajánlott (kombinált oltás) oltási program szerinti igazolásokat (kizáró ok, ha pl. egy kétéves kutyának az oltási könyvében mindösszesen az adott évre kötelező védőoltás beadása van dokumentálva),

féregtelenítése igazolt módon megtörtént, amelynek módja, hogy a vásárt megelőző utolsó féregtelenítés időpontja az oltási könyvben szerepeljen,

1 darab transzponder (mikrochip) számmal rendelkezzen, a 41/2010. (II. 26.) Korm. rendelet előírásainak megfelelően (a kutya azonosítására szolgáló PET-VET Data adatbázisban REGISZTRÁLT mikrochip szükséges),

nem ivartalanított,



Az ajánlattétel alapvető feltétele, hogy Ajánlattevő az 578/2020. (XII.14.) Kormányrendeletben foglaltaknak megfelelő FELIR azonosítóval rendelkezzen. (A FELIR azonosító hiányában az Érdeklődő a megrendezésre kerülő kutyavásárra nem kerül meghívásra.)



Az Érdeklődő  nem szerepelhet a NAV Végrehajtási eljárás alatt álló adózók listáján.



Az ajánlattételre felkérni kívánt Érdeklődőket a NAV a kutyavásár tervezett időpontját (2021. augusztus vége) megelőzően legalább 2 héttel tájékoztatja, illetve részükre az ajánlattételi felhívást megküldi, megjelölve benne a kutyavásár, illetve a beszerzési eljárás további részleteit.