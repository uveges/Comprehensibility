Már elérhető a Pénzmosás és Terrorizmusfinanszírozás Elleni Iroda önálló webes felülete





2021. augusztus 3. óta elérhető a Nemzeti Adó- és Vámhivatal (NAV) Pénzmosás és Terrorizmusfinanszírozás Elleni Irodájának önálló publikációs felülete. A weboldal támogatja az iroda jogszabályi kötelezettségeinek és feladatainak ellátását. 



A weboldal kialakításakor az egyik legfontosabb szakmai cél az volt, hogy a Pmt. hatálya alá tartozó szolgáltatók közvetlenül kommunikálhassanak egymással és a Pénzmosás és Terrorizmusfinanszírozás Elleni Irodával is. A felület nyilvános, de bizonyos részei kizárólag a Pmt. hatálya alá tartozó szolgáltatók, érdekképviseleti szerveik számára érhető el.



A regisztráció után az alábbi funkciók is használhatók a felületen:

hírlevél;

fórumtémák ajánlása, hozzászólás a megnyitott fórumokhoz,

előadások, konzultációs anyagok letöltése,

jelentkezés szakmai egyeztetésekre, videókonferenciára.



A felület webes elérhetősége:



https://pei.nav.gov.hu



QR-kódos elérhetősége:









A regisztrációval, szakmai és technikai kérdésekkel kapcsolatos észrevételeket a fiu@nav.gov.hu e-mail címre várjuk. 





Pénzmosás és Terrorizmusfinanszírozás Elleni Iroda