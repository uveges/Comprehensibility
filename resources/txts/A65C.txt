Az ingatlanértékesítés után fizetendő szja-ból is érvényesíthető-e az adó-visszatérítés?



Nem, mert az adó-visszatérítés az összevont adóalap adójára vehető igénybe, azonban az ingatlan értékesítéséből származó jövedelem nem tartozik ide, az külön adózó jövedelem.





 Ápolási díj után jár-e a visszatérítés, ha ezen az ellátáson kívül más jövedelemmel nem rendelkezem?



Nem, mivel az ápolási díj adómentes, így levont adó hiányában nincs mit visszaigényelni. 





 2021 júniusáig gyedet, júliustól gyest kapok. Mindkét juttatás után jár a visszatérítés?



A gyed után jár a visszatérítés, mivel az az összevont adóalap részeként adóköteles, és abból adóelőleget vonnak le. A gyes azonban nem jár, mivel az adómentes jövedelem, ezért levont adó hiányában nincs mit visszaigényelni.



 Ha az adóbevallásomban érvényesítem a családi kedvezményt, tudni fogja a NAV, hogy jogosult vagyok az adó-visszatérítésre? Hogyan történik a kiutalás?



Ha év közben nem kérte a munkáltatótól a családi kedvezmény érvényesítését, akkor célszerű 2021. október 31. és december 31. között nyilatkozni a jogosultságról a VISSZADO nyomtatványon. Ebben az esetben a NAV 2022. február 15-ig előlegként kiutalja a visszatérítés összegét, a nyilatkozaton megadott belföldi címre, vagy számlaszámra.



Ha december 31-ig nem nyilatkozik, a visszatérítést az adóbevallásban érvényesítheti.





 Ha év közben született gyermekem és év közben nem érvényesítettem családi kedvezményt, hogyan kapom meg a visszatérítést?



Ha év közben nem kérte a munkáltatótól a családi kedvezmény érvényesítését, akkor célszerű 2021. október 31. és december 31. között nyilatkozni a jogosultságról a VISSZADO nyomtatványon. Ebben az esetben a NAV 2022. február 15-ig előlegként kiutalja a visszatérítés összegét, a nyilatkozaton megadott belföldi címre vagy számlaszámra.



Ha december 31-ig nem nyilatkozik, a visszatérítést az adóbevallásban érvényesítheti.









 Ki jogosult a visszatérítésre? 



A visszatérítésre az jogosult, aki 2021. legalább egy napján jogosult családi kedvezményre, vagyis, aki:

családi pótlékra jogosult, 

a családi pótlékra jogosultnak a házastársa, és családi pótlékra nem jogosult (nevelőszülő, gyám házastársa),

a várandós nő és a vele közös háztartásban élő házastársa (az élettárs nem),

családi pótlékra saját jogán jogosult, vagy a vele közös háztartásban élő hozzátartozója (ideértve a gyerek szüleinek hozzátartozóit is),

rokkantsági járadékban részesülő, vagy a vele közös háztartásban élő hozzátartozója (ideértve a gyerek szüleinek hozzátartozóit is),



A családi kedvezményre való jogosultság szabályai a 73. számú információs füzetben találhatók.





 Ingatlant adok bérbe egy másik magánszemélynek, az adóelőleget negyedévente fizetem, ezen kívül más jövedelmem nincsen. Kaphatok-e adó-visszatérítést?



Igen, ha a családi kedvezményre 2021 legalább egy napján jogosult. 



A visszatérítést azonban csak az adóbevallásában tudja visszaigényelni, mert a NAV a magánszemélynek bérbeadott ingatlanból származó jövedelemről nem rendelkezik információval.





 A házastársammal év közben mindketten érvényesítünk családi kedvezményt, a családi pótlékot én kapom. Kell-e mindkettőnknek nyilatkozni?



Annak a házastársnak, aki a családi pótlékot kapja, nem kell nyilatkoznia, mert erről és a kiutalási adatokról a családi pótlékot folyósító szerv adatot szolgáltat a NAV-nak, de a másik félnek igen, mert a kiutalási adatait a NAV nem ismeri.



Annak a házastársnak, aki a családi pótlékot kapja, nem kell nyilatkoznia, mert erről és a kiutalási adatokról a családi pótlékot folyósító szerv adatot szolgáltat a NAV-nak, de a másik félnek igen, mert a kiutalási adatait a NAV nem ismeri.





 Milyen hatással lesz a visszatérítés az önkéntes pénztári, a NYESZ-R és a nyugdíjbiztosítási rendelkezőnyilatkozatokra?



Akinek a visszatérítéssel az összevont adóalapot terhelő adója „elfogy”, az emiatt nem tud rendelkezni az adóról. Akinek a visszatérítés igénybevétele után marad összevont adóalapot terhelő adója, az megteheti a rendelkező nyilatkozatokat.





 2021-ben csak munkabért kapok. Jár-e nekem a visszatérítés, ha az egyik gyermekem szakmát tanul (OKJ-s képzés keretében), a másik egyetemre jár?



Ha a szakmát tanuló gyermek szakképző intézménybe jár és még nincs 18 éves, vagyis utána a szülő családi pótlékra jogosult 2021. bármely napján, akkor az adó-visszatérítés jár. 







 Adómentes lesz-e a visszatérített összeg, vagy bevételnek minősül, amely után adózni kell?



Nem kell a jövedelem kiszámításakor figyelembe venni a visszatérített adót, tehát az összeg után a magánszemélynek nem kell adót fizetnie.





 Az elvált, gyermeküket felváltva gondozó szülők közös kérelem alapján a gyermek után 50-50 százalékban jogosultak a családi pótlékra és ezért a családi kedvezményre is. Mindketten jogosultak a visszatérítésre? Az új házastársuk is?



Igen, a szülők és a házastársaik is teljes összegben jogosultak a visszatérítésre.





 Élettársammal közösen neveljük a 2021-ben született kislányunkat, az állandó lakcímünk eltérő. Mindketten jogosultak vagyunk az adó-visszatérítésre?



Ha az élettársak szülőként mindketten jogosultak a családi pótlékra közös gyermekük után, akkor jár a visszatérítés, függetlenül attól, hogy eltérő az állandó lakcímük. 



A családi kedvezményre való jogosultság szabályai a 73. számú információs füzetben találhatók.





 Mik az adó-visszatérítés jogszabályi feltételei?



Adó-visszatérítés akkor jár a magánszemélynek, ha

2021. bármely napján családi kedvezményre jogosult és

2021-ben

az összevont adóalapba tartozó jövedelmet, 

ekhós jövedelmet 

szerez, illetve

kisadózó vállalkozás utána – kisadózóként – tételes adót fizet.





 A családi pótlékot az anya kapja. Jogosult-e az élettársa a visszatérítésre, ha a munkáltató a béréből havonta levonta az adóelőleget?



Ha az élettárs a gyermek vér szerinti szülője, akkor szülőként jogosult a családi kedvezményre és emiatt adó-visszatérítésre is.

Ha az élettárs nem a gyermek vér szerinti szülője, akkor az élettárs csak akkor jogosult a visszatérítésre, ha a kapcsolatukat legalább egy éve bejegyezték az Élettársi Nyilatkozatok Nyilvántartásába, vagy a vér szernti szülővel fennálló élettársi kapcsolatát legalább egy évvel megelőzően kiállított közokirattal igazolja.

Ha az élettárs nem vérszerinti szülő és az élettársi kapcsolatot sem tudja a fentieknek megfelelően igazolni, akkor nem jogosult a visszatérítésre.



 Felváltva gondozott gyermek esetén jár-e mindkét szülőnek a visszatérítés, ha a családi kedvezményt 50-50 százalékban érvényesítik, de a családi pótlékot csak az anya kapja?



Ha az elvált szülők ugyan közösen gondozzák a gyermeküket, például a gyermek két hetet az édesanyjánál, két hetet az édesapjánál tölt, de a családi pótlékot csak az anya kapja, akkor a családi kedvezményre kizárólag ő jogosult, az apa jogosulatlanul érvényesíti a családi kedvezményt és jogosultság hiányában adó-visszatérítést sem vehet igénybe.



A gyermek a családi pótlék szempontjából csak akkor tekinthető felváltva gondozott gyermeknek, ha a szülők közösen kérik ezt a családi pótlékot folyósító szervtől és a családi pótlékot emiatt 50-50 százalékos arányban kapják. 



Mindkét szülő tehát akkor jogosult a gyerek után járó családi kedvezmény 50 százalékára és az adó-visszatérítésre, ha a családi pótlékot közös kérelmük alapján 50-50 százalékban kapják.





 Ha meghalt év közben az egyik szülő, az elhunyt adójának soron kívüli megállapításakor érvényesíthető-e a kedvezmény?



Ha a 2021. január 1-én vagy ezt követően elhunyt magánszemély 2021. bármely napján jogosult volt, vagy kisadózóként jogosult lett volna családi kedvezményre, házastársa vagy örököse kérheti a NAV-tól a visszatérítést.



Az adó-visszatérítésről a NAV az elhunyt adójának megállapítására irányuló soron kívüli eljárásban dönt. Ha a kérelmet a házastárs vagy örökös a soron kívüli eljárás lezárása után nyújtja be, az adó-visszatérítést a NAV akkor is megállapítja. 



A NAV az adó-visszatérítést 2021. október 1-jén folyamatban lévő eljárásokban hivatalból figyelembe veszi, ha a rendelkezésére álló adatok alapján az elhunyt jogosultsága a kedvezményre megállapítható.





 Családi pótlékra saját jogán jogosult is kap visszatérítést?



Aki a családi pótlékra saját jogán jogosult, az jogosult családi kedvezményre. Ha van olyan jövedelme, amelyre az adó-visszatérítés igénybe vehető, vagy bejelentett kisadózó, akkor visszatérítésre is jogosult. (lásd még: 37. kérdés) 





 Mi a felső és az alsó határa az szja-visszatérítésnek?



A visszatérítés összege:

	az összevont adóalapba tartozó jövedelmet szerző magánszemélynél az adóalap-kedvezmények levonása után megállapított adóalap 2021. évi adójának az adókedvezmények levonása után fennmaradó része,

	az ekhós jövedelemmel rendelkező magánszemélynél a 2021-re tőle levont ekhónak az szja-része (9,5 százaléka), 

	a kisadózónál a 2021-re utána fizetett tételes adó negyede, 

de maximum 809 000 forint.



Ha a magánszemélynek az adóalap-kedvezmények levonása után megállapított összevont adóalapja utáni adója legalább egy forint, de az ezer forintot nem éri el, akkor a kedvezmény összege ezer forint, ez az alsó határ.





 Melyik szja-s jövedelem adójára érvényesíthető az adó-visszatérítés, ha a magánszemély jogosult családi kedvezményre? 



A 2021-ben megszerzett, összevont adóalapba tartozó jövedelem adója jár vissza, vagyis az önálló és a nem önálló tevékenység, valamint az egyéb jövedelem adója. 



Ezek például: 

munkabér, 

bérbeadásból származó jövedelem, 

őstermelői jövedelem, 

az egyéni vállalkozónál a vállalkozói kivét, 

az átalányban megállapított jövedelem.



Ha a jogosult 2021-ben az ekho szerinti adózást választotta, akkor a tőle levont ekhónak az szja része (9,5 százaléka) a visszatérítés.



Ha bejelentett kisadózó 2021 bármely napján családi kedvezményre lett volna jogosult, akkor a katás vállalkozást terhelő tételes adó negyede jár visszatérítésként.