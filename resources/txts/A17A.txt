Tisztelt Hölgyem/Uram!



Tájékoztatom, hogy a fémkereskedelmi engedélyköteles anyagok fémkereskedők közötti szállításához előírt anyagkísérő okmány elektronikus előállításához szükséges sorszámtartományok igényléséhez, valamint elszámolásához a Nemzeti Adó- és Vámhivatal 2021. augusztus 1-jével új (NAV_F11 Sorszámtartomány iránti kérelem, NAV_F12 Sorszámtartomány elszámolása) nyomtatványokat vezet be. 

Az új nyomtatványok bevezetésével lehetőség nyílik a fémkereskedelmi szakterülethez kapcsolódó valamennyi ügy/kérelem intézésére fémkereskedelmi nyomtatványok alkalmazásával. 

A bevezetést követő rövid átmeneti időszak után, 2021. szeptember 1-jét követően a korábban alkalmazott a NAV_J15 és NAV_J16 nyomtatványok alkalmazására nem lesz lehetőség a fémkereskedelmi szakterület vonatkozásában.

Kérem, hogy tevékenysége során a fentiekre figyelemmel szíveskedjen eljárni.  



Nemzeti Adó- és Vámhivatal