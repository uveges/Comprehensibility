2021 július 1-től egyszerűsödik egyes jövedéki termékek közterületi értékesítése







A jövedéki kiskereskedőnek – a sör, csendes és habzóbor, egyéb csendes és habzó erjesztett ital, köztes alkoholtermék és alkoholtermék – alkalmi rendezvényen, közterületi értékesítés keretében, vásáron vagy piacon történő értékesítésére vonatkozó, előzetes bejelentési kötelezettsége 2021. július 1-től megszűnik.



A kereskedelemről szóló törvény szerint a kereskedelmi hatóságnak: 

a kereskedőkre,

a működési engedéllyel rendelkező és a bejelentett üzletekre, az üzletek nyitva tartására,

a bejelentett bevásárlóközpontokra és helyi termelői piacokra, valamint az engedélyezett vásárokra és piacokra,  

vonatkozó nyilvántartási kötelezettségét az Országos Kereskedelmi Nyilvántartási Rendszerbe történő bejegyzéssel vagy az önkormányzati ASP rendszeren keresztül, közvetlen adatkapcsolat útján történő adattovábbítással kell teljesítenie.



Tekintettel arra, hogy az Országos Kereskedelmi Nyilvántartási Rendszer adatai nyilvánosak és bárki által – így a Nemzeti Adó- és Vámhivatal által is – megismerhetőek és hozzáférhetőek, ezért a kitelepülési tevékenység ellenőrizhetősége, az előzetes bejelentés nélkül is megmarad.