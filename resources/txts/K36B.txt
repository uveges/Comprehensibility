Online Számlázó 1.25-ös verzió



80 mm-es számlakép bevezetése

VTSZ/SZJ/TESZOR-szám nem kezdődhet „pont” karakterrel

A bruttó ár megadásának bevezetése

A felületet érintő változások

FAD-áfakulcsú tétel rögzítése csak „Belföldi áfaalanynak” lehetséges

Rövid cégnév megjelenítése az eladó adatai között

Mobiljelszó megadása





1. 80 mm-es számlakép bevezetése

Ettől a verziótól kezdve a számla és a díjbekérő létrehozásakor a 80-mm-es vagy az A4-es számlakép választható. Alapértelmezett a korábban is használt A4-es formátum lesz. Papíralapú számlánál a nyomtatási kép később is változtatható. E-számlánál csak a számla kiállításakor választott formátum lesz alkalmazható. A „Számláim” és a „Díjbekérő” listaoldalon a számla vagy a díjbekérő a „megnyitás PDF-ben” ikonra kattintáskor, a rögzítéskor kiválasztott formátumban nyílik meg.   



2. VTSZ/SZJ/TESZOR-szám nem kezdődhet „pont” karakterrel 

Termék létrehozásakor és számla, díjbekérő rögzítésekor megadott tételnél a VTSZ/SZJ/TESZOR-szám mezőben az érték nem kezdődhet „pont” karakterrel.



3. A bruttó ár megadásának bevezetése

Termék létrehozásakor és számla, díjbekérő rögzítésekor a nettó egységár mellett a  bruttó egységár is megadható. Bruttó egységár megadásakor automatikusan megjelenik a nettó párja a kiválasztott áfakulcs alapján. 



4. A felületet érintő változások

Akadálymentességi alapelveket figyelembe véve a következő oldalakon változtak mezőelrendezések: 

Termék létrehozása

Termékek listája részletes keresés

Számláim részletes keresés

Számlázási beállítások

Partner létrehozása

Partnerek listája részletes keresés

Díjbekérők részletes keresés

Az oldalakon megjelenő információs üzenetek és hibaüzenetek mellett a számlakép-megjelenítés és -letöltés akadálymentesítése is megtörtént, 



5. FAD-áfakulcsú tétel rögzítése csak „Belföldi áfaalanynak” lehetséges

Új számla és díjbekérő létrehozásakor FAD-áfakulcsú tételt csak „Belföldi áfaalany” típusú vevő adhat meg. 



6. Rövid cégnév megjelenítése az eladó adatai között

Ha az adott eladó rendelkezik rövid cégnévvel az Online Számla rendszerben, akkor a felhasználó ezt az adatot is frissítheti az „Adatok frissítése” funkcióval. A frissítés után a számlaképen a rövid név fog megjelenni.



7. Mobiljelszó megadása

„A mobilalkalmazás párosítása” oldal kiegészül egy „Mobiljelszó” megadása funkcióval, ahol a mobilapplikáció későbbi használatához szükséges jelszó adható meg. Ezt egyszer, az első alkalommal kell megadni az Online Számlázóban. Később az Online Számla rendszerben változtatható.