Július 1-től egyszerűbb egyes alkoholos italok közterületi értékesítése







2021. július 1-től a jövedéki kiskereskedőnek nem kell előzetesen bejelentenie, ha alkalmi rendezvényen, közterületen – például vásáron vagy piacon – sört, csendes és habzóbort, egyéb csendes és habzó erjesztett italt, köztes alkoholterméket és alkoholterméket értékesít.



A kitelepülést a Nemzeti Adó- és Vámhivatal (NAV) az Országos Kereskedelmi Nyilvántartási Rendszer adatai alapján az előzetes bejelentés nélkül is ellenőrizheti. 



A kereskedelmi hatóság ebben a rendszerben, nyilvánosan, bárki által megismerhetően nyilvántartja:

a kereskedőket,

a működési engedéllyel rendelkező és a bejelentett üzleteket, az üzletek nyitvatartását,

a bejelentett bevásárlóközpontokat és helyi termelői piacokat, valamint az engedélyezett vásárokat és piacokat is.









Nemzeti Adó- és Vámhivatal