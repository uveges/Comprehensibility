Adatváltozás bejelentése

Jogosultak köre

Jogosult az, aki egyéni vállalkozói tevékenységet folytat (már működő egyéni vállalkozó).

Hol intézhető

Az egyéni vállalkozó az egyéni vállalkozók nyilvántartásában szereplő adatainak megváltozását az ügyfélkapun történő belépést követően a Webes Ügysegéden keresztül jelentheti be.

Szükséges iratok

A Webes Ügysegéden keresztül történő elektronikus ügyintézéshez nem szükségesek iratok.

További információ

További információ telefonon a NAV Infóvonalán a 1819-es számon vagy személyesen a NAV ügyfélszolgálatain kérhető.

Ügyintézési idő

Sürgősségi eljárásra nincs mód. Ha a bejelentő a Webes Ügysegéden található változás-bejelentési űrlapot megfelelően töltötte ki, a nyilvántartást vezető szerv a megváltozott adatokat haladéktalanul, automatikusan, az e célra rendszeresített elektronikus rendszeren keresztül nyilvántartásba veszi, és a Webes Ügysegéden keresztül megküldi a bejelentő részére a nyilvántartásba bejegyzett, megváltozott adatokat tartalmazó értesítést.

Érdemes tudni

Az egyéni vállalkozó – természetes személyazonosító adatai (név, születési helye, születési ideje, anyja neve), lakcíme és állampolgársági adatai kivételével – az egyéni vállalkozók nyilvántartásában szereplő adatainak megváltozását a változástól számított tizenöt napon belül köteles az e célra rendszeresített elektronikus űrlapon (változás-bejelentési űrlap) a Webes Ügysegéden keresztül bejelenteni.

Az adózási nyilatkozatok (pl. áfa-nyilatkozatok) változását továbbra is a 20T101E jelű űrlapon keresztül vagy az Online Nyomtatványkitöltő Alkalmazásban (ONYA) is kitölthető „Egyéni vállalkozó bejelentése” elnevezésű szolgáltatással kell bejelenteni. Célszerű az ONYA használata bármely adat- és változásbejelentés esetén, mert az ONYA szolgáltatásai azonnali visszajelzést adnak a bejelentések eredményéről, és esetleges hibáiról, hiányosságairól.

A Webes Ügysegéden keresztül megtett adatváltozás-bejelentés akkor tekinthető eredményesnek, ha a megváltozott adatok nyilvántartásban való rögzítése megtörtént. Az erről szóló értesítés a Webes Ügysegéd felületén elérhető, onnan letölthető. A bejelentett adatok ellenőrizhetőek az Egyéni Vállalkozók Nyilvántartásában.

Elektronikus ügyintézés

Kizárólag elektronikus úton – a Webes Ügysegéden keresztül – kezdeményezhető az adatváltozás bejelentése.

A Webes Ügysegéd használatának általános feltételei

Letölthető anyagok

„Önálló vállalkozók tevékenységi jegyzéke„ (ÖVTJ-kódok)

A KSH honlapján tartalom fül alatt segítséget találhat az egyéni vállalkozó az általa végezni kívánt tevékenység ÖVTJ kód szerinti besorolásáról:

https://ksh.hu/docs/osztalyozasok/ovtj2/ovtj_tartalom_2019_11.pdf?lang=hu

 A Magyar Kereskedelmi és Iparkamara honlapján elérhető a bejelentéshez, hatósági engedélyhez kötött gazdasági tevékenységek katalógusa: https://e-tus.hu/etus/

Fogalmak

Gyakran ismételt kérdések



Jogszabályok

2009. évi CXV. törvény az egyéni vállalkozóról és az egyéni cégről

2009. évi LXXVI. törvény a szolgáltatási tevékenység megkezdésének és folytatásának általános szabályairól

210/2009. (IX. 29.) Korm. rendelet a kereskedelmi tevékenységek végzésének feltételeiről

5/1997. (III. 5.) IKIM rendelet az egyes ipari, kereskedelmi és idegenforgalmi tevékenységek gyakorlásához szükséges képesítésekről

21/2010. (V. 14.) NFGM rendelet az egyes ipari és kereskedelmi tevékenységek gyakorlásához szükséges képesítésekről

Az EURÓPAI PARLAMENT ÉS A TANÁCS 2006. december 12-i 2006/123/EK IRÁNYELVE a belső piaci szolgáltatásokról