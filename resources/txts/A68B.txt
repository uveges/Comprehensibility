A gépjárműadó-hátralék összege





Ha ügyfélkapujára vagy a cégkapujára értesítést kapott, hogy gépjárműadó-hátraléka van, a tartozás pontos összegét a következőképpen ellenőrizheti.



Az adószámla-kivonaton



Akinek legalább 1 000 forint túlfizetése, vagy 5 000 forint tartozása van, már az adószámla-kivonatából is értesülhetett a hátralékról. A 2021. szeptember 15. után küldött adószámla-kivonat már tartalmazta a gépjárműadó második részletét is.



Az eBEV-portálon



Az adószámla elektronikusan az eBEV-portálon kérdezhető le. A lekérdezésben a következő dokumentum segíthet: Segédlet gépjárműadó-lekérdezéshez.



Telefonon



A tartozás összegéről telefonon is érdeklődhet a NAV Ügyfél-tájékoztató és Ügyintéző Rendszerében (ÜCC). 



Az ÜCC Magyarországról a 06 (80) 20-21-22, külföldről a +36 (1) 441-9600 telefonszámon hívható hétfőtől csütörtökig 8 óra 30 perctől 16 óráig, valamint péntekenként 8 óra 30 perctől 13 óra 30 percig. 



A rendszer használatához ügyfél-azonosító számra van szükség, amit a TEL-nyomtatványon igényelhet 

legegyszerűbben az Online Nyomtatványkitöltő Alkalmazásban (ONYA) az Új nyomtatvány / Bejelentés / Kérelmek / TEL útvonalon, illetve 

az Általános Nyomtatványkitöltő Keretprogramban (ÁNYK) is.



A gépjárműadóról további információkat a következő linkeken talál:

https://nav.gov.hu/nav/gyik/gepjarmuado

https://nav.gov.hu/nav/inf_fuz/2021