

|[pic]                                                                   |
|                                                                        |
|NEMZETI ADÓ- ÉS VÁMHIVATAL                                              |
|Békés Megyei Adó- és Vámigazgatósága                                    |
|Igazgató                                                                |

Iktatószám:



Magyar Gasztrokulturális Rendezvényszervező Kft.

Bora Imre
ügyvezető részére

Békéscsaba
Szarvasi út 79. szám
5600


Tisztelt Ügyvezető Úr!

Mint Ön előtt  is  ismert,  az  elmúlt  években  jelentős  szemléletváltozás
kezdődött  az  adóigazgatásban,  a  Nemzeti  Adó-  és  Vámhivatal   partneri
viszonyra törekszik az adózókkal. Erősödött a NAV szolgáltató  tevékenysége,
változott az  ellenőrzési  szemlélet,  nagy  hangsúlyt  kap  a  jogkövetésre
ösztönzés.

Ennek   jegyében,   a   Gyulai   Pálinkafesztivál   közeledtével,    röviden
összefoglaltuk    a    rendezvényeken    való     árusításhoz     kapcsolódó
adókötelezettség legfontosabb szabályait.

Nyugtadási kötelezettség teljesítése

A   fesztivál-szezonban   sok   kereskedő   és   vendéglátással   foglalkozó
vállalkozás kitelepül a rendezvényekre, ahol a számla illetve a  nyugtaadási
kötelezettséget  is   teljesítenie   kell.   Bizonytalanság   elsősorban   a
kötelezettség teljesítésének  módja  -  online  pénztárgép  vagy  nyugtatömb
használata - tekintetében tapasztalható. Ennek a kérdésnek  az  eldöntésében
meghatározó jelentősége van a tevékenység TEÁOR szerinti besorolásának.

Amennyiben termékek értékesítése történik és  az  a  TEÁOR  ’08  47.8  Piaci
kiskereskedelem alágazatba  tartozik,  nem  kötelező  az  online  pénztárgép
használata a nyugtaadási kötelezettség teljesítésére. Más  a  megítélése  az
ételek, italok  követlen  fogyasztásra  történő  értékesítésének.  Ebben  az
esetben szolgáltatásnyújtásnak minősülő vendéglátó tevékenység -  TEÁOR  ’08
56.1 és 56.3 - valósul meg. Ezen  tevékenység  esetében  a  gépi  nyugtaadás
kötelező, amely alól csak a mozgó vendéglátás  esetén  lehet  mentesülni.  A
mozgó vendéglátás fontos feltétele, hogy a vendéglátó egység  változtatja  a
helyét, nem tartózkodik huzamos ideig egy helyben, nem  biztosít  ülőhelyet,
nincs  felszolgálás.   Nem   minősül   mozgó   vendéglátásnak   a   járműben
működtetett,  állandó  helyen   tartózkodó   vendéglátóegység.   Az   online
pénztárgép  használatára  kötelezettek  akkor  mentesülhetnek  a  pénztárgép
használatának kötelezettsége alól, ha kérés nélkül  is  mindenkinek  számlát
adnak (helyettesítő számlázás). Ehhez azonban szükséges a  vevő  nevének  és
címének a megismerése. Azoknál  a  kereskedőknél,  akik  nyugta-nyomtatványt
használhatnak  üzleti  besorolásuk  alapján,  nincs  változás,  továbbra  is
használható a nyugtatömb. Természetesen, ha a vevő  számlát  kér,  azt  kell
kapnia a gépi és a kézi nyugta helyett is.

Fontos változás, hogy a PTGSZLAH nyomtatványt már  nem  kell  benyújtani  az
adó-  és  vámhatósághoz,  azonban  2021. január  4-től  a   számlakibocsátók
számlaadat-szolgáltatási  kötelezettsége  kiterjed  minden  olyan  számlára,
amire az Áfa tv. számlázási szabályai alkalmazandóak,  így  már  számlaadat-
szolgáltatási  kötelezettséggel  érintett   a   nem   áfaalany   személynek,
szervezetnek és a külföldi áfaalanynak kiállított számla is.

Ennek megfelelően  a  nyomdai  úton  előállított  nyomtatvány  használatával
kibocsátott számla esetén
    - ha a számlában áthárított adó összege eléri vagy  meghaladja  500  000
      forintot, akkor  az  adatszolgáltatás  a  számla  kibocsátását  követő
      naptári napon belül,
    - ha a számlában nincs áthárított adó vagy a  számlában  áthárított  adó
      kevesebb, mint 500 000 forint, akkor a számla kibocsátását követő négy
      naptári napon belül kell az  adatokat  az  Online  Számla  rendszerben
      rögzíteni.
A pénztárgép használathoz kapcsolódó részletes tájékoztató a  www.nav.gov.hu
oldalon található  meg  teljes  terjedelemben.  Az  ADÓ  fület  lenyitva  az
általános forgalmi adónemnél olvasható.

Amennyiben  a  vállalkozó  bizonytalan  tevékenysége  besorolását  illetően,
célszerű a KSH segítségét kérnie (info@ksh.hu)

Online pénztárgépek üzemeltetése

Az online  pénztárgépek  üzemeltetési  szabályait  is  be  kell  tartania  a
vállalkozónak. Az online pénztárgép által bizonylatolt  és  a  pénztárgéphez
rendelt kasszában (pénztároló eszköz)  levő  készpénznek  egyeznie  kell.  A
készpénz  be  és  kifizetéséről  az  online  pénztárgépben  minden   esetben
bizonylatot   (pénzmozgás   bizonylat)   kell   kiállítani.   A   pénztárgép
gépnaplójának a helyszínen kell lennie, ebben kell  rögzíteni  az  esetleges
meghibásodást, áramszünetet,  stb.  Fontos,  hogy  meghibásodás,  áramszünet
esetén  is  teljesíteni  kell  a  nyugtadási  kötelezettséget  kézi   nyugta
alkalmazásával.

Kedvező előírás, hogy a pénztárgép üzemeltetési helyének  megváltoztatásával
kapcsolatos bejelentési kötelezettség nem terheli azt a vállalkozót, aki  az
üzletben állandó jelleggel üzemeltetett pénztárgépet alkalomszerűen  kiviszi
a kitelepülés helyszínére üzemeltetés céljából.

Alkalmazott bejelentése

Alkalmi  kitelepüléseken,   vásárokon   is   ellenőrzi   az   adóhatóság   a
tevékenységet  végzők  jogszerű  ott  tartózkodását.  A  kitelepülés   során
foglalkoztatott alkalmazottak (21T1041),  alkalmi  munkavállalók  (21T1042E)
bejelentése  ekkor  sem  maradhat  el.  Ennek  legegyszerűbben   ügyfélkapun
keresztül  tud  a  foglalkoztató  eleget  tenni,  legkésőbb  a   biztosítási
jogviszony  első  napján,  de  még  a  munka  megkezdése   előtt.   Könnyebb
helyzetben vannak azok, akik egyszerűsített  foglalkoztatottat  alkalmaznak,
mert az  ügyfélkapu  helyett  a  185-ös  telefonszámon  is  teljesíthetik  a
bejelentési kötelezettséget.

Bővebb tájékoztató a www.nav.gov.hu oldalon  a  46-os  információs  füzetben
található az  egyszerűsített  foglalkoztatással  kapcsolatosan.  Munkaidőben
hívható a NAV-INFÓ vonal: a 1819–es telefonszámon.

Kitelepülés bejelentése

Fontos változás, hogy az alkalmi rendezvényekre történő kitelepüléseket  már
nem kell NAV_J33 számú űrlapon bejelenteni az adó-  és  vámhatóság  részére,
azonban a jegyző részére bejelentést kell tenni.

Jövedéki termék beszerzése

A jövedéki kiskereskedő jövedéki termékkészletét csakis:
    – adóraktár engedélyestől,
    – termékét adóraktárban tároló személytől,
    – felhasználó engedélyestől
    – kisüzemi bortermelőtől és
    – jövedéki engedélyes kereskedőtől szerezheti be.
A jövedéki termékek beszerzése készpénzfizetéssel nem lehetséges. Kivéve a
200 ezer forintot meg nem haladó, adóraktárból vagy kisüzemi bortermelőtől
történő beszerzést.

A bontott termékekkel kapcsolatos fontos tudnivaló, hogy:
    – 2 liter alatti kiszerelésű alkoholtermékből, csendes borból  és  egyéb
      csendes erjesztett italból választékonként 5 db
    –  2  literes   vagy   annál   nagyobb   kiszerelésű   fenti   termékből
      választékonként 1 db bontott termék tárolható.
Bővebb tájékoztató a www.nav.gov.hu oldalon  a  86-os  információs  füzetben
találnak. Munkaidőben hívható a 06-40-FINÁNC telefonszámon.



Tisztelt Ügyvezető Úr!

Kérem,  hogy   a   Gyulai   Pálinkafesztivál   árusait   tájékoztassa   ezen
szabályokról annak érdekében, hogy a méltán híres  fesztivál  kereskedői  és
vendéglátósai jogszabály szerint tudják kötelezettségeiket teljesíteni.

Partneri együttműködésében bízva várom visszajelzését, és kívánok sikeres
fesztivált.

Békéscsaba,


                            Üdvözlettel:

                                              dr. Kovács Tamás
                                               igazgató

Erről értesülnek:
   1. a címzett
   2. irattár 
