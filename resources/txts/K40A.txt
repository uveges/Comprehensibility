Jövedéki ügyek intézése

A Nemzeti Adó- és Vámhivatal online felületet biztosít a BEV_J01 és BEV_J02 nyomtatványon teljesíthető jövedéki adóbevallások és adó-visszaigénylések, továbbá a jövedéki engedélyes kereskedő készletváltozásáról szóló adatszolgáltatásnak (NAV_J09), a jövedéki kiskereskedő és bérfőzető bejelentésének (NAV_J33), illetve az üzemanyagtöltő állomás adatszolgáltatásának (NAV_J41) kitöltéséhez és benyújtásához.

Azok a jövedéki adóalanyok, akik a tárgyhót követő hónap 10. napjáig tájékoztatás kapnak a jövedékiadó-bevallás alapját képező adatokról, az online felületen hozzáférnek az NAV által készített adóbevallási tervezethez. Az ebben szereplő adatok ellenőrzése és szükség esetén javítása után a bevallási kötelezettség egy gombnyomással teljesíthető.

Mindezek mellett az online felületen lehetőség van a fenti nyomtatványokon teljesíthető valamennyi adóbevallás és adó-visszaigénylés kitöltésére és benyújtására is.