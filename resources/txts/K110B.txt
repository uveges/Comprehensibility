EKÁER-változások 2021





Az Elektronikus Közúti Áruforgalom-ellenőrző Rendszer (a továbbiakban: EKÁER) szabályozása 2021-ben több ponton is módosult. A szabályozás átfogó felülvizsgálatát az Európai Bizottság 2016/4062. számon indított kötelezettségszegési eljárása indokolta. Ebben a tájékoztatóban a rendszert érintő legfontosabb változásokról olvashat a jogszabályváltozások tükrében. 



A felülvizsgálat a következő területeket érintette:

az EKÁER alkalmazási köre: a kötelezettségek 2021-től kizárólag a kockázatos termékekre vonatkoznak;

a kockázati biztosíték összege: 2021-től az 5 százalékos áfamértékű termékekre nem kell biztosítékot fizetni;

a kockázati biztosítékot nyújtók köre: 2021-től kizárólag a kockázatos adózóknak kell kockázati biztosítékot nyújtaniuk, a megbízható adózók mentesülnek e kötelezettség alól; 

az EKÁER-hez kapcsolódó kötelezettség alóli egyedi mentesítés lehetőségének kiterjesztése a külföld-belföld relációra is.



Az EKÁER működését megalapozó jogszabályok:

az adóigazgatási rendtartásról szóló 2017. évi CLI. törvény (Air.),

az adózás rendjéről szóló 2017. évi CL. törvény (Art.), 

az adóhatóság által foganatosítandó végrehajtási eljárásokról szóló 2017. évi CLIII. törvény Avt.),

az általános forgalmi adóról szóló 2007. évi CXXVII. törvény (Áfa tv.),

az adóigazgatási eljárás részletszabályairól szóló 465/2017. (XII.28.) Korm. rendelet (Adóig. vhr.),

az Elektronikus Közúti Áruforgalom Ellenőrző Rendszer működéséről szóló 13/2020. (XII. 23.) PM rendelet (EKÁER rendelet),

az Elektronikus Közúti Áruforgalom Ellenőrző Rendszer működésével összefüggésben a kockázatos termékek meghatározásáról szóló 51/2014. (XII. 31.) NGM rendelet (NGM rendelet).




FORDÍTÓKULCS 

az adózás rendjéről szóló 2017. évi CL. törvényhez





Art. (2020. december 31-ig  hatályos)



Art. (2021. január 1-jétől hatályos)

Megjegyzés

113. § [Az Elektronikus Közúti Áruforgalom Ellenőrző Rendszerhez kapcsolódó kötelezettségek]

(1) Útdíjköteles gépjárművel, továbbá a 3,5 tonna össztömeget meghaladó gépjárművel végzett, közúti fuvarozással járó, e törvény végrehajtására kiadott miniszteri rendeletben meghatározott termékértékesítést, termékbeszerzést, egyéb célú termékmozgatást kizárólag érvényes EKAER számmal rendelkező adózó folytathat.





113. § [Az Elektronikus Közúti Áruforgalom Ellenőrző Rendszerhez kapcsolódó kötelezettségek]

(1) Gépjárművel végzett, közúti fuvarozással járó, e törvény végrehajtására kiadott miniszteri rendeletben a Kereskedelmi Vámtarifa besorolási rendje szerint meghatározott termékekkel végzett, az e törvény végrehajtására kiadott miniszteri rendelet szerinti termékértékesítést, termékbeszerzést, egyéb célú termékmozgatást kizárólag érvényes EKAER számmal rendelkező adózó folytathat.

Fontos változás:

A korábban hatályos szabályozáshoz képest megszűnt a kockázatos és a nem kockázatos termékek elkülönítése), és – ugyanúgy, mint korábban a kockázatos termékeknél – valamennyi gépjárművel végzett közúti fuvarozáshoz szükséges EKÁER-szám az egyéb feltételek teljesülése esetén.

csak az NGM rendeletben meghatározott termékkörökre kell EÁAER-bejelentést tenni (Bizottsági elvárás)

 



A bejelentésköteles (korábban kockázatos) termékek köre nem változik, azok az NGM rendelet 1. és 2. mellékletében felsorolt termékkörök.



(2) Az (1) bekezdést alkalmazni kell az e törvény végrehajtására kiadott miniszteri rendelet által kockázatosnak minősített termékre vonatkozóan, e törvény végrehajtására kiadott miniszteri rendeletben meghatározott esetben akkor is, ha a terméket olyan gépjárművel fuvarozzák, amely nem útdíjköteles.





Megszűnik a kockázatos és nem kockázatos termék közötti megkülönböztetés, a bejelentésköteles termékköröket az NGM rendelet tartalmazza.

(3) Az adózó a (2) bekezdés szerinti esetben, valamint akkor, ha az (1) bekezdés szerinti tevékenységét e törvény végrehajtására kiadott miniszteri rendelet által kockázatosnak minősített termékkel (a továbbiakban: kockázatos termék) végzi, e törvény végrehajtására kiadott miniszteri rendeletben meghatározottak szerinti esetekben kockázati biztosítékot köteles nyújtani.



(2) Ha az adózó az (1) bekezdés szerinti tevékenységet végzi, e törvény végrehajtására kiadott miniszteri rendeletben meghatározottak szerinti esetekben kockázati biztosítékot köteles nyújtani.

Az EKÁER hatálya alá tartozó termékekre főszabály szerint kockázati biztosítékot kell nyújtani. Az 5 százalékos adómértékű termékek után nem kell biztosítékot fizetni, egyéb esetben 15%) 

(Bizottsági elvárás),



Nem kell biztosítékot nyújtania, aki nem minősül az Art. szerinti új kötelezettnek és

a) megbízható adózó, 

b) legalább két éve működik, és szerepel a NAV köztartozásmentes adózói adatbázisban, vagy

c) stratégiailag kiemelt jelentőségű gazdálkodó szervezetként csőd- vagy felszámolási eljárás alatt gazdasági tevékenységet folytat, és egyedi kérelme alapján a NAV vezetője a biztosítékadási kötelezettség alóli mentességét engedélyezte.



Továbbá nem kell kockázati biztosítékot nyújtani az önkéntes bejelentések teljesítésekor sem.



(4) Kockázati biztosítékot köteles fizetni az új kötelezett – kockázatos termékkel végzett, az e törvény végrehajtására kiadott miniszteri rendeletben meghatározott Közösségen belüli termékbeszerzés, illetve az első belföldi általános forgalmi adóköteles, nem közvetlenül végfelhasználó részére történő termékértékesítés esetén – az első bejelentés alkalmával és az első bejelentéstől számított száznyolcvanadik napig teljesített bejelentések esetén vagy az első tíz bejelentés alkalmával is, ha az első bejelentéstől számított száznyolcvan napon belül legalább tíz bejelentést nem tett.



(3) Kockázati biztosítékot köteles fizetni az új kötelezett az e törvény végrehajtására kiadott miniszteri rendeletben meghatározott Közösségen belüli termékbeszerzés, illetve az első belföldi általános forgalmi adóköteles, nem közvetlenül végfelhasználó részére történő termékértékesítés esetén az első bejelentés alkalmával és az első bejelentéstől számított száznyolcvanadik napig teljesített bejelentések esetén vagy az első tíz bejelentés alkalmával is, ha az első bejelentéstől számított száznyolcvan napon belül legalább tíz bejelentést nem tett.

Az új kötelezetti státuszra vonatkozó szabályozás továbbra is megmarad. Az új kötelezettek kötelesek minden esetben kockázati biztosítékot nyújtani.

(5) Az (1) és (2) bekezdés szerinti tevékenység folytatása esetén az e törvény végrehajtására kiadott miniszteri rendeletben meghatározott módon az EKAER szám megállapítása érdekében az állami adó- és vámhatóságnál be kell jelenteni a címzett adatait (név, adóazonosító szám), a feladó adatait (név, adóazonosító szám) és az e törvény végrehajtására kiadott miniszteri rendeletben meghatározott egyéb adatokat.



(4) Az (1) bekezdés szerinti tevékenység folytatása esetén az e törvény végrehajtására kiadott miniszteri rendeletben meghatározott módon az EKAER szám megállapítása érdekében az állami adó- és vámhatóságnál be kell jelenteni a címzett adatait (név, adóazonosító szám), a feladó adatait (név, adóazonosító szám) és az e törvény végrehajtására kiadott miniszteri rendeletben meghatározott egyéb adatokat.

Az EKÁER bejelentés adattartalmát EKÁER rendelet 6. §-a határozza meg, a rendszámadat bejelentésére vonatkozó rendelkezéseket forgalmi iránytól függően az EKÁER rendelet 7-9.§-ai írják elő. 

(6) Az adózó (5) bekezdés szerinti bejelentése alapján az állami adó- és vámhatóság a bejelentett adatokat nyilvántartásba veszi és szerepelteti az EKAER-ben, valamint a bejelentés alapján EKAER számot állapít meg az adózó számára. Az állami adó- és vámhatóság azon, e törvény végrehajtására kiadott miniszteri rendeletben meghatározott adózók számára is megállapítja az EKAER számot, akik nem tartoznak az (5) bekezdés hatálya alá, azonban az ott meghatározott adatokat ugyanúgy bejelentik az állami adó- és vámhatóságnak, mintha az (5) bekezdés hatálya alá tartoznának.



(5) Az adózó (4) bekezdés szerinti bejelentése alapján az állami adó- és vámhatóság a bejelentett adatokat nyilvántartásba veszi és szerepelteti az EKAER-ben, valamint a bejelentés alapján EKAER számot állapít meg az adózó számára. Az állami adó- és vámhatóság azon, e törvény végrehajtására kiadott miniszteri rendeletben meghatározott adózók számára is megállapítja az EKAER számot, akik nem tartoznak a (4) bekezdés hatálya alá, azonban az ott meghatározott adatokat ugyanúgy bejelentik az állami adó- és vámhatóságnak, mintha a (4) bekezdés hatálya alá tartoznának.

Az önkéntes bejelentés önálló cím alatt nevesítve jelenik meg az EKÁER rendeletben. Fontos kiemelni, hogy a jogintézmény szabályozása egyebekben változatlan.

Önkéntes bejelentés: A NAV az adózót nyilvántartásba veszi és EKÁER-számot állapít meg a számára akkor is, ha az adózót nem terheli bejelentési kötelezettség, azonban az EKÁER rendelet szerinti adatokat bejelenti.



(7) Az (1)–(3) és az (5)–(6) bekezdésben meghatározott kötelezettséggel és az az alóli mentesüléssel kapcsolatos szabályokat az e törvény végrehajtására kiadott miniszteri rendelet határozza meg.



(8) Az adózó vagy az adózó törvényes képviselője vagy állandó meghatalmazottja az EKAER elektronikus felületét elektronikus azonosítási szolgáltatás útján éri el.



(6) Az e §-ban meghatározott kötelezettséggel és az az alóli mentesüléssel kapcsolatos szabályokat az e törvény végrehajtására kiadott miniszteri rendelet határozza meg.



(7) Az adózó vagy az adózó törvényes képviselője vagy állandó meghatalmazottja az EKAER elektronikus felületét elektronikus azonosítási szolgáltatás útján éri el. EKAER elektronikus felületen rögzített bejelentésnek minősül a közvetlen számítógépes adatkapcsolaton keresztül küldött EKAER bejelentés is. határozza meg.

Új rendelkezés!

Az EKÁER elektronikus felületén rögzített bejelentésnek tekintendő a közvetlen számítógépes adatkapcsolaton keresztül küldött EKÁER-bejelentés is. 

(9) A (8) bekezdés szerinti, az adózó nevében eljáró személyek addig az időpontig teljesíthetnek bejelentést, amíg az adózó, vagy annak törvényes képviselője vagy állandó meghatalmazottja az EKAER elektronikus felületén vissza nem vonja az erre vonatkozó jogosultságukat.



(8) A (7) bekezdés szerinti, az adózó nevében eljáró személyek addig az időpontig teljesíthetnek bejelentést, amíg az adózó, vagy annak törvényes képviselője vagy állandó meghatalmazottja az EKAER elektronikus felületén vissza nem vonja az erre vonatkozó jogosultságukat.



(10) E §, valamint az e törvény végrehajtására kiadott miniszteri rendelet által kockázatosnak minősített termékek vonatkozásában a Kereskedelmi Vámtarifa tekintetében az e törvény végrehajtására kiadott miniszteri rendeletben meghatározottak az irányadók.







(11) E § alkalmazásában új kötelezett: az az adózó, aki vagy amely a tárgyévben és az azt megelőző két évben e § szerinti bejelentést nem tett, és

a) ebben az időszakban általános forgalmi adó bevallást nem nyújtott be – ideértve az alanyi adómentességet választó adóalanyt is, valamint ha az adózó adóbevallás helyett e törvény szerinti nulla adattartalmú nyilatkozatot nyújtott vagy nyújthatott volna be –, vagy

b) az időszakban adószám felfüggesztés hatálya alatt állt.



(9) E § alkalmazásában új kötelezett: az az adózó, aki, vagy amely a tárgyévben és az azt megelőző két évben e § szerinti bejelentést nem tett, ebben az időszakban általános forgalmi adó bevallást nem nyújtott be, ideértve az alanyi adómentességet választó adóalanyt is, valamint, ha az adózó adóbevallás helyett e törvény szerinti nulla adattartalmú nyilatkozatot nyújtott vagy nyújthatott volna be.



(12) A (11) bekezdés alkalmazása során a jogelőd az (1)–(2) és az (5) bekezdés alapján tett bejelentéseit is figyelembe kell venni.



(10) A (9) bekezdés alkalmazása során a jogelőd (4) bekezdés alapján tett bejelentéseit is figyelembe kell venni.



113/A. § [A bejelentés módosítása az EKAER szám lezárását követően]

(1) Ha az adózó a 113. § (5)–(6) bekezdése szerinti bejelentésben az e törvény végrehajtására kiadott miniszteri rendeletben meghatározott módosítható adatot hibásan adta meg, az e törvény végrehajtására kiadott miniszteri rendelet szerinti lezárt bejelentést egy alkalommal, az EKAER szám a lezárást követő 3 munkanapon belül, legkésőbb az állami adó- és vámhatóság adott szállítmánnyal közvetlenül összefüggő ellenőrzésének megkezdéséig módosíthatja. A határidő elmulasztása esetén igazolási kérelem benyújtásának helye nincs.

(2) Az adózó az (1) bekezdés szerinti bejelentését az EKAER-ben ezen célra rendszeresített felületen elektronikusan teljesíti.

(3) Az (1) bekezdés szerint bejelentett adatokat az állami adó- és vámhatóság nyilvántartásba veszi és szerepelteti az EKAER-ben.

(4) A bejelentés módosítása esetében a bejelentő pótlék megfizetésére köteles.

(5) Ha az (1) bekezdés szerinti bejelentés alapján az adózó magasabb összegű kockázati biztosíték nyújtására kötelezett, a (3) bekezdés szerinti nyilvántartásba vételt az állami adó- és vámhatóság akkor teljesíti, ha az adózó a biztosítéknyújtási kötelezettségét maradéktalanul teljesítette.



113/A. § [A bejelentés módosítása az EKAER szám lezárását követően]

(1) Ha az adózó a 113. § (4) és (5) bekezdése szerinti bejelentésben az e törvény végrehajtására kiadott miniszteri rendeletben meghatározott, a fuvarozás megkezdését követően módosítható adatot hibásan adta meg, az e törvény végrehajtására kiadott miniszteri rendelet szerinti lezárt bejelentést egy alkalommal, a lezárást követő három munkanapon belül, legkésőbb az állami adó- és vámhatóság adott szállítmánnyal közvetlenül összefüggő ellenőrzésének megkezdéséig módosíthatja. A határidő elmulasztása esetén igazolási kérelem benyújtásának helye nincs.

(2) Az adózó az (1) bekezdés szerinti bejelentését az EKAER-ben ezen célra rendszeresített felületen elektronikusan teljesíti.

(3) Az (1) bekezdés szerint bejelentett adatokat az állami adó- és vámhatóság nyilvántartásba veszi és szerepelteti az EKAER-ben.

(4) A bejelentés módosítása esetében a bejelentő pótlék megfizetésére köteles.

(5) Ha az (1) bekezdés szerinti bejelentés alapján az adózó magasabb összegű kockázati biztosíték nyújtására kötelezett, a (3) bekezdés szerinti nyilvántartásba vételt az állami adó- és vámhatóság akkor teljesíti, ha az adózó a biztosítéknyújtási kötelezettségét maradéktalanul teljesítette.

A fuvarozás megkezdését követően módosítható adatokat az EKÁER rendelet egyértelműen meghatározza:

	termékmegnevezésekhez (tételekhez) tartozó bruttó tömeg kilogrammban,

	adó nélküli ellenérték, egyéb célú közúti fuvarozásnál az egyes termékmegnevezésekhez (tételekhez) tartozó adó nélküli beszerzési ár vagy az ahhoz hasonló termék adó nélküli beszerzési ára, ilyen ár hiányában pedig az adó nélküli előállítási érték,

	forgalmi rendszám.

113/B. § [A bejelentés módosítása esetén fizetendő pótlék]

(1) A 113/A. § szerinti bejelentés esetén a pótlék összege az e törvény végrehajtására kiadott miniszteri rendelet által meghatározott módosítható adatonként ötezer forint az érintett tételsorok számától függetlenül.

(2) A 113/A. § szerinti pótlék a bejelentést követő munkanapon esedékes, annak elengedésére, mérséklésére nincs lehetőség, megfizetésére részletfizetés nem engedélyezhető.



113/B. § [A bejelentés módosítása esetén fizetendő pótlék]

(1) A 113/A. § szerinti bejelentés esetén a pótlék összege az e törvény végrehajtására kiadott miniszteri rendelet által meghatározott módosítható adatonként ötezer forint az érintett tételsorok számától függetlenül.

(2) A 113/A. § szerinti pótlék a bejelentést követő munkanapon esedékes, annak elengedésére, mérséklésére nincs lehetőség, megfizetésére részletfizetés nem engedélyezhető.



226. § [Igazolatlan eredetű áru forgalmazása és EKAER bejelentési kötelezettség nem előírásszerű teljesítése]

(1) Ha az adózó igazolatlan eredetű árut forgalmaz, terhére az adóhatóság az áru forgalmi értékének negyven százalékáig terjedő, de természetes személy adózó esetében legalább kettőszázezer forintig, nem természetes személy adózó esetében ötszázezer forintig terjedő mulasztási bírságot szabhat ki.

(2) Ha az adózó

a) a fuvarozott termék vagy annak egy része tekintetében nem tett eleget EKAER bejelentési kötelezettségének, vagy

b) a bejelentési kötelezettségét hibásan, valótlan adattartalommal vagy hiányosan teljesíti,

az állami adó- és vámhatóság az adózó terhére a be nem jelentett, illetve a hibásan, valótlan adattartalommal vagy hiányosan bejelentett áru értékének negyven százalékáig terjedő mulasztási bírságot szabhat ki.

(3) Ha az állami adó- és vámhatóság az ellenőrzése során megállapítja, hogy az adózó az EKAER bejelentési kötelezettségét valótlan adattartalommal úgy teljesítette, hogy a bejelentett termék mennyisége meghaladja a ténylegesen fuvarozott termék mennyiségét, akkor az adózó terhére a bejelentett, de ténylegesen nem fuvarozott áru értékének 40 százalékáig terjedő mulasztási bírságot szabhat ki.

(4) A (2) bekezdéstől eltérően nincs helye mulasztási bírság megállapításának, ha az adózó igazolja, hogy úgy járt el, ahogy az az adott helyzetben tőle elvárható.



226. § [Igazolatlan eredetű áru forgalmazása és EKAER bejelentési kötelezettség nem előírásszerű teljesítése]

(1) Ha az adózó igazolatlan eredetű árut forgalmaz, terhére az adóhatóság az áru forgalmi értékének negyven százalékáig terjedő, de természetes személy adózó esetében legalább kettőszázezer forint, nem természetes személy adózó esetében legalább ötszázezer forint mulasztási bírságot szabhat ki.

(2) Ha az adózó egy termékegységbe tartozó fuvarozott termék tekintetében nem tett eleget EKAER bejelentési kötelezettségének, az állami adó- és vámhatóság az adózó terhére a be nem jelentett áru adó nélküli értékének negyven százalékáig terjedő mulasztási bírságot szabhat ki.

(3) Ha az adózó egy termékegységbe tartozó fuvarozott termék tekintetében az EKAER bejelentési kötelezettségét úgy teljesítette, hogy a bejelentett termék mennyisége eltér a ténylegesen fuvarozott termék mennyiségétől, akkor a termék be nem jelentett mennyisége adó nélküli értékének, illetve a bejelentett, de ténylegesen nem fuvarozott termék adó nélküli értékének negyven százalékáig terjedő mulasztási bírság szabható ki.

(4) Ha az adózó egy termékegységbe tartozó fuvarozott termék tekintetében az EKAER bejelentési kötelezettségét úgy teljesítette, hogy a fuvarozott termék bejelentett értéke eltér a tényleges adó nélküli értékétől, akkor a bejelentett termékérték és a tényleges adó nélküli termékérték különbözete után negyven százalékig terjedő mulasztási bírság szabható ki, feltéve, hogy az adózóval szemben a (3) bekezdés szerint mulasztási bírság kiszabásának nincs helye.

(5) Ha az adózó – kivéve a termék mennyiségére, illetve értékére vonatkozó bejelentési kötelezettség (3) és (4) bekezdés szerinti megsértését – egy termékegység tekintetében az EKAER bejelentési kötelezettségét nem a jogszabálynak megfelelő adattartalommal teljesíti, az állami adó- és vámhatóság a 220. § (1) bekezdésében foglaltak szerint jár el.

(6) A (2)–(5) bekezdéstől eltérően nincs helye mulasztási bírság megállapításának, ha az adózó igazolja, hogy úgy járt el, ahogy az az adott helyzetben tőle elvárható.



Pontos, arányos, a jogsértés súlyához igazodó, lépcsőzetes szankciórendszer.



A mulasztási bírság korlátlanul enyhíthető, ha az adózó úgy járt el, ahogy általában elvárható.



A szankcionálási rendszer megváltozik:



 Bejelentési kötelezettség elmulasztása: a be nem jelentett áru adó nélküli értékének negyven százalékáig terjedő mulasztási bírság.



A bejelentett mennyiség eltér a ténylegesen fuvarozott mennyiségtől:_ a a be nem jelentett mennyiség értékének 40 százalékáig, illetve a bejelentett, de ténylegesen nem fuvarozott mennyiség értékének 40 százalékáig terjedő mulasztási bírság.



A bejelentett érték eltér a fuvarozott termék tényleges értékétől: A bejelentett és a tényleges termékérték különbözetének 40 százalékáig terjedő mulasztási bírság.



Ha a mennyiség és az érték is eltér, csak a mennyiségbeli eltérés szankcionálható.



Egyéb, mennyiségbeli vagy értékbeli eltérést nem okozó mulasztás: Az általános szabályok szerint természetes személynek 200 ezer forintig, jogi személynek 500 ezer forintig terjedő mulasztási bírság szabható ki. 










Végrehajtási szabályok 





Az újraszabályozás célja:

megfelelés az uniós jognak, 

adminisztrációs terhek csökkentése, 

hatékonyság fenntartása, 

szabályozás egyszerűsítése, áttekinthetővé tétele.



Az EKÁER rendelet a fenti céloknak megfelelően mind szerkezetileg, mind tartalmilag változott. A legfontosabb információkat, változások a következők.

Az EKÁER rendelet hatályon kívül helyezi az Elektronikus Közúti Áruforgalom Ellenőrző Rendszer működéséről szóló 5/2015. (II. 27.) NGM rendeletet.

Az értelmező rendelkezések száma csökkent, egyes fogalmakat a jogszabály nem értelmező rendelkezésben, hanem magában a normaszövegben határoz meg.

Az EKÁER-szám érvényességi ideje, a fuvarozási relációk és a bejelentés szabályai nem változtak. 

A bejelentésre kötelezett személye a következők szerint alakul:

az Európai Unió más tagállamában található feladási címről belföldi átvételi címre történő, Közösségen belüli termékbeszerzés vagy egyéb célú behozatal esetén a címzett,

belföldi feladási címről az Európai Unió más tagállamában található átvételi címre, értékesítés céljából vagy értékesítéstől eltérő egyéb célból történő közúti fuvarozás esetén a feladó,

belföldi-belföld relációban az a feladó, aki vagy amely a terméket elfuvarozza, fuvaroztatja.

A súly és értékhatár mértéke nem változott (1 millió forint vagy 500 kilogramm), azonban mivel a bejelentési kötelezettség csak az NGM rendelet szerinti termékekre terjed ki, így ezen súly- és értékhatárnak valamennyi bejelentési kötelezettség kapcsán jelentősége van. 



Az EKÁER rendelet 4. § i) pontjában szereplő „érték” fogalmát az EKÁER rendelet 6. § e) pont ed) alpontjában foglaltak figyelembevételé kell értelmezni, mely szerint: „A bejelentésre kötelezett az EKAER szám megállapítása érdekében bejelenti a bejelentésköteles termékadó nélküli ellenértékét, egyéb célú közúti fuvarozás esetén az egyes termékmegnevezésekhez (tételekhez) tartozó adó nélküli beszerzési árat vagy az ahhoz hasonló termék adó nélküli beszerzési árát, ilyen ár hiányában pedig az adó nélküli előállítási értéket,”.

Az Áfa tv. 259. § 6. pontja szerint: „E törvény alkalmazásában ellenérték: bármilyen vagyoni előny, ideértve a meglévő követelés mérséklésére elismert vagyoni értéket is, de ide nem értve a kártérítést;”.

Figyelembe véve, hogy az EKÁER rendelet 4. § ) i) pontja csupán az „érték” kifejezést használja, álláspontunk szerint ez alatt – a fuvarozás céljától függően – az EKÁER rendelet 6. § e) pont ed) alpontjában meghatározott értékeket kell érteni.

Az útszakasz-mentesítés valamennyi forgalmi irányra kérhető. Fontos változás, hogy az engedély már nem egy évig, hanem visszavonásig érvényes. A 2021. január 1. előtt benyújtott útszakasz-mentesítési kérelmek, valamint a 2021. január 1-jét megelőzően véglegessé vált útszakasz-mentesítést engedélyező határozatok esetében az EKÁER rendelet 5. §-ában foglalt rendelkezéseket kell alkalmazni. 

Az EKÁER-bejelentés adattartalmát már nem egy, hanem két szakasz tartalmazza:_ 

az EKÁER rendelet 6.§-a határozza meg az EKÁER-bejelentés adattartamát,

az EKÁER rendelet 7-9.§-ai pedig a rendszámadat bejelentésre vonatkozó rendelkezéseket írják elő forgalmi iránytól függően. A vámtarifaszámot 8 számjegyig kell megadni.

A 2021. január 1-je előtt tett bejelentésekre az NGM rendelet 2020. december 31-én hatályos szabályait kell alkalmazni.

Az önkéntes bejelentés önálló szabályokkal jelenik meg. Az önkéntes bejelentést teljesítő adózó mentesül a biztosítékfizetési kötelezettség alól.

Az EKÁER hatálya alá tartozó termékekre főszabály szerint kockázati biztosítékot kell nyújtani, ám e kötelezettség alól a szabályozás bizonyos esetekben mentességet biztosít. 

Bővül a kockázati biztosíték alól mentesülők köre, 2021. január 1-jétől a korábbi mentességek mellett már a megbízható minősítésű adózóknak sem kell kockázati biztosítékot nyújtaniuk, és 

megszűnik a biztosítéknyújtási kötelezettség az 5 százalékos adómértékű termékeknél is. 

Az 5 százalékos adómértékű termékeket az Áfa tv. 3. számú melléklete tartalmazza. A bejelentésköteles termékek és az Áfa tv. 3. számú mellékletében meghatározott termékkör összevetése alapján megállapítható, hogy egyes esetekben egyértelműen azonosítani lehet azon vámtarifaszámokat, melyek után a biztosítéknyújtási kötelezettség 2021. január 1-jétől már nem áll fenn, azonban vannak olyan vámtarifaszámok – összesen 32 szám –, ahol az egyértelmű azonosítás nem lehetséges, mert nincs az Áfa tv. 3. számú mellékletében megadott árumegnevezésnek megfeleltethető alszámos bontás. 

Az érintett vámtarifaszámok a következők: 02011000, 02012020, 02012030, 02012050, 02021000, 02022010, 02022030, 02022050, 02041000, 02042100, 02042210, 02043000, 02044100, 02044210, 02045011, 02045013, 02045051, 02045053, 02063000, 02064100, 02064900, 03029100, 03029900, 03039110, 03039190, 03039900, 04011010, 04011090, 04012011, 04012019, 04012091, 04012099.

A fenti, 8 számjegyig megadott vámtarifaszámokhoz tehát több eltérő adómérték is tartozhat, így az egyértelmű azonosításhoz a bejelentőfelületen egy jelölőnégyzet nyújt segítséget.





Ha az érintett termék biztosan 5 százalékos adómértékű, a nyilatkozat a jelölőnégyzetben „X”-szel tehető meg, ez esetben az EKÁER-számot a biztosíték lekötése nélkül generálja a rendszer.

A jelölőnégyzet üresen hagyásával az adózó a bejelentéskor arról nyilatkozik, hogy a bejelentett termék adómértéke nem 5 százalék, tehát a biztosítéknyújtási kötelezettsége fennáll.

A jelölőnégyzet az EKÁER webes felületén kizárólag a fent megadott 32 vámtarifaszámnál jelenik meg.

Az interfészkapcsolaton keresztül, illetve xml-feltöltéssel teljesített EKÁER-bejelentéseknél a jelölő kialakításához, használatához adózói oldalról XSD-módosítás szükséges. Az ehhez szükséges specifikáció az EKÁER-honlap, interfész menüpontjában a következő linken megtalálható: https://ekaer.nav.gov.hu/faq/?page_id=9.

2021. január 1-jétől a szükséges módosítás végrehajtásáig az interfészkapcsolaton keresztül, illetve xml-feltöltéssel teljesített EKÁER-bejelentéseknél:

ha a bejelentett termék az Áfa tv. 3. számú mellékletében szerepel és a megadott vámtarifaszám alapján egyértelműen azonosítható, hogy utána a kockázati biztosítéknyújtási kötelezettség nem áll fenn, az EKÁER nem köt le biztosítékot;

ha a bejelentett termék vámtarifaszáma alapján egyértelműen nem lehet azonosítani, hogy az adott termék adómértéke 5 százalék, akkor az EKÁER a fent felsorolt 32 vámtarifaszám esetében a kockázati biztosítékot egységesen leköti.

Fontos különbség a webes felület működéséhez képest, 

hogy az interfészen, illetve xml-feltöltéssel beküldött bejelentésnél a nyilatkozat „Nem” értékkel is beküldhető. Az EKÁER nem tesz különbséget a „Nem” értékkel beküldött nyilatkozat, vagy a nyilatkozat be nem küldése között. Ez azt jelenti, hogy a rendszer az érintett 32 vámtarifaszám után mindkét esetben leköti a kockázati biztosítékot, ha egyéb feltételek miatt nem áll fenn mentesülés.

Különbség az is, hogy az interfészen, illetve xml-feltöltéssel beküldött nyilatkozatot nemcsak az érintett 32 vámtarifaszámnál lehet beküldeni, hanem az egyéb, kizárólag 5 százalékos adómértékű termékeknél is. Ezeknél a bejelentéseknél a nyilatkozatot minden esetben befogadja a NAV, és annak értékét figyelmen kívül hagyja, vagyis a rendszer a biztosítékot egyik esetben sem köti le, akár „Igen” akár „Nem” érték szerepelt a nyilatkozatban.

A program fejlesztéséig természetesen lehetőség van arra, hogy webes felületen az ott már rendelkezésre álló jelölőnégyzet alkalmazásával teljesítsék a bejelentési kötelezettségüket, így az EKÁER rendelet 17. § (1) alkalmazhatóságának nem lesz akadálya. 

A 2021. január 1. előtt nyújtott kockázati biztosítékok visszautalására, illetve a garanciavállalás felmondásához történő hozzájárulásra az EKÁER rendelet szabályait kell alkalmazni.



A https://ekaer.nav.gov.hu honlapon mindig megtalálja a legfrissebb információkat, hasznos tudnivalókat és az aktuális változásokat.



Nemzeti Adó- és Vámhivatal

12