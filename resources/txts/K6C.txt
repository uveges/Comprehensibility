A megváltozott munkaképességű személyek szochokedvezmény-alapjának megállapítása





2021. június 10-től a többi kedvezmény alapjához hasonlóan kell meghatározni a megváltozott munkaképességű személyek után igénybe vehető szociálishozzájárulásiadó-kedvezmény alapját. 



Ez azt jelenti, hogy nem vehetők figyelembe a kedvezmény alapjának megállapításakor

az Szja tv. szerint külön adózó jövedelmek közül

	a béren kívüli juttatások,

	a béren kívüli juttatásnak nem minősülő egyes meghatározott juttatások,

	a kamatkedvezményből származó jövedelem, 

Szja tv. szerinti adóalapként meghatározott összege;

valamint a következő jövedelmek Magyarországon adóztatható része:

	a vállalkozásból kivont jövedelem,

	az értékpapír-kölcsönzésből származó jövedelem,

	az osztalék, vállalkozói osztalékalap,

	az árfolyamnyereségből származó jövedelem,

	az Szja tv. 1/B. § hatálya alá tartozó természetes személy e tevékenységből származó jövedelme.



A 2021. június 10. előtt ezeken a jogcímeken megszerzett jövedelmek a kedvezmény alapjába beszámíthatók.



Beszámíthatja például a kifizető a júniusi kedvezményalapba – ami legfeljebb 334 800 forint lehet –ha a megváltozott munkaképességű, középfokú végzettséget nem igénylő tevekénységű társas vállalkozónak 2021. június 8-án osztalékot fizettek ki.