A megrendelt járőrfeladatok végrehajtása, szakmai színvonalának megrendelő általi értékelése



Kérem, hogy az alábbi állítások tekintetében értékelje azok helytállóságát 1- től 6-ig terjedő skálán a választ jelentő számjegy jelölésével/megadásával, ahol az 1 azt jelenti, hogy az állítás egyáltalán nem igaz, a 6 pedig azt, hogy az állítás teljes mértékben igaz.





A Rendészeti Információs Rendszer Tevékenységirányítási modulja (RIR_TEVIR) megfelelően támogatja a rendészeti járőrtevékenység megrendelésével és végrehajtásával kapcsolatos szakmai tevékenységet.



A járőrtevékenység megrendelése során a megrendelő és a NAV Bevetési Igazgatóság (BEVIG) között folytatott adategyeztetés, kommunikáció megfelelő.



A megrendelt járőrtevékenységet a BEVIG a járőrtevékenység megrendelés alapú végrehajtásának rendjéről szóló 1048/2020/VEZ eljárási rendben (eljárási rend) meghatározott határidőben elvégezte. 



A megrendelt járőrellenőrzés során a BEVIG járőrei az adott feladathoz kapcsolódóan minden olyan eljárási cselekményt elvégeztek és bizonyítékot beszereztek, mely a megrendelésben szerepelt. 



A megrendelt járőrellenőrzés elvégzése során keletkezett iratokat a BEVIG az eljárási rendben meghatározott határidőn belül megküldte az eljárásra az illetékes igazgatóság részére. 



A megrendelt járőrellenőrzés elvégzésének eredményéről a BEVIG járőrei által készített iratok a vonatkozó jogszabályi rendelkezéseknek megfeleltek. 



A megrendelt járőrellenőrzés során készített iratok alkalmasnak bizonyultak a további ellenőrzési és eljárási cselekmények lefolytatásához.



Az igazgatóság és a BEVIG által lefolytatott közös ellenőrzések, akciók végrehajtását a hatékony és eredményes együttműködés jellemzi.



A megrendelt járőrtámogatás megfelelően biztosította a megrendelő által lefolytatott ellenőrzési, végrehajtási, és egyéb eljárási cselekményeket.



A Rendészeti Koncepció szerinti megrendelés alapú járőrtevékenység növelte a szakmai munkavégzés eredményességét, hatékonyságát.