Tisztelt Ügyfelünk!





2021. július 17-től egyes építőanyagok csak előzetes bejelentés, és a bejelentés tudomásulvételének visszaigazolása után vihetők ki Magyarország területéről, illetve értékesíthetők külföldön. 



A bejelentésköteles építőanyagok körét a 402/2021. (VII. 8.) Korm. rendelet 1. melléklete tartalmazza. A mellékletben felsorolt termékeket csak akkor lehet külföldre szállítani, ha 

azokat az Innovációs és Technológiai Minisztériumnak az erre szolgáló formanyomtatványon bejelentették, valamint

a bejelentést a minisztérium tudomásul vette és visszaigazolta.



A 402/2021. (VII. 8.) Korm. rendelet 1. melléklete július 24-én kiegészült a következő termékekkel:



vámtarifaszám

Egyéb bejelentésköteles termékek megnevezése

7204

Vas- és acéltörmelék és hulladék; ingot újraolvasztott hulladék vasból vagy acélból



Az építőanyagok kivitelével kapcsolatos bejelentési lap és adatkezelési tájékoztató elérhetősége: https://kormany.hu/dokumentumtar/epitoanyagok-kivitelevel-kapcsolatos-bejelento-lap-es-adatkezelesi-tajekoztato.





Nemzeti Adó- és Vámhivatal