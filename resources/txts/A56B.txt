4















KITÖLTÉSI ÚTMUTATÓ 


az AFAGYAK  jelű adatlaphoz 

Kérelem az általános forgalmi adó gyakoribb elszámolása és bevallása iránt





Miről olvashat ebben az útmutatóban?





	I. Általános tudnivalók	2

1. Mire szolgál az AFAGYAK jelű adatlap?	2

2. Kire vonatkozik?	2

3. Hogyan lehet benyújtani az adatlapot?	2

4. Hol található az adatlap?	3

5. Milyen részei vannak az adatlapnak?	4

6. Milyen jogszabályokat kell figyelembe venni?	4

7. További információ, segítség	4

	II. Részletes tájékoztató	6

Főlap kitöltése	6

AFAGYAK-01-es lap kitöltése	6

AFAGYAK-Pótlap01-es lap kitöltése	7










I. Általános tudnivalók





1. Mire szolgál az AFAGYAK jelű adatlap? 



Az AFAGYAK jelű adatlapon 

kérheti a Nemzeti Adó- és Vámhivataltól (NAV) az általános forgalmi adó gyakoribb elszámolását és bevallását, illetve 

pótolhatja a szükséges adatokat, ha kérelmét már benyújtotta, de a NAV hiánypótlásra szólította fel.



Az éves bevallásra kötelezett adózó év közben negyedéves, a negyedéves bevallásra kötelezett adózó havi elszámolás és bevallás engedélyezését kérheti. 



A NAV a gyakoribb elszámolást – az adóév végéig – engedélyezheti, különösen abban az esetben, ha 

az adózó beszerzéseit terhelő, levonható, előzetesen felszámított áfakulcs magasabb az áthárított áfakulcsnál, illetve 

az adózó beruházást valósít meg.



Nem adható engedély a gyakoribb elszámolásra és bevallásra, ha a következő feltételek közül akár egy is teljesül a kérelem benyújtása előtti két évben:

az adózó adószámát felfüggesztették vagy törölték,

a NAV az adózót – számla-, nyugtakibocsátás elmulasztása vagy be nem jelentett alkalmazott foglalkoztatása miatt – véglegessé vált határozatban mulasztási bírsággal sújtotta,

az adózó szerepel(t) a nagy összegű adóhiánnyal rendelkező (Art. 263. §) vagy a nagy összegű adótartozással rendelkező (Art. 264. §) adózói listán,

25 millió forintot elérő vagy azt meghaladó összegű adótartozás miatt végrehajtási eljárás folyt vagy folyik ellene.



Ha azonban az engedély megadását kizáró ok nincs arányban az adózó gyakoribb elszámoláshoz fűződő, méltányolható érdekével, az eljáró adóhatóság vezetője az engedélyt a kizáró ok fennállása ellenére, különös méltányosságból megadhatja.



Ha a NAV a gyakorított elszámolást év közben engedélyezi, az áttérést megelőző, bevallással le nem zárt időszakra vonatkozó adót meg kell állapítani, be kell vallani, meg kell fizetni.

  

2. Kire vonatkozik? 



A gyakoribb elszámolást és bevallást az éves vagy negyedéves áfabevallásra kötelezett adózó kérheti, ha a törvényben előírt feltételeknek megfelel. 



Az adatlapot meghatalmazott is benyújthatja.





3. Hogyan lehet benyújtani az adatlapot?



Az adatlapot papíron és elektronikusan is be lehet benyújtani a NAV-hoz.



Papíralapon az adózó lakóhelye, székhelye szerint illetékes NAV adó- és vámigazgatóságához kell benyújtani. 



Az elektronikus benyújtásról és az elektronikus kapcsolattartás szabályairól bővebb információt a NAV honlapján (www.nav.gov.hu)

az „Elektronikus űrlapok benyújtásának módja, képviselet bejelentése” 

„Az elektronikus ügyintézés és kapcsolattartás általános szabályai adóügyekben”, valamint 

„A cégkapunyitásra kötelezett adózók kapcsolattartása a Nemzeti Adó- és Vámhivatallal 2019. január 1-jét követően” című tájékoztatókban talál.



A képviseleti jogosultság bejelentése



Az adatlapot az adózó meghatalmazottja is benyújthatja. Ehhez a képviseleti jogosultságot igazolni kell.



Elektronikus benyújtáskor a képviseleti jogosultságot előzetesen be kell jelenteni a NAV-hoz. Az elektronikusan benyújtott adatlapot ugyanis a NAV csak akkor tudja befogadni, ha a benyújtó képviseleti jogosultságát előzetesen regisztrálta. 



Papíralapú benyújtáskor is igazolni kell a képviseleti jogosultságot az adatlap benyújtásakor, e nélkül az adatlap nem dolgozható fel.



A képviselet bejelentéséről bővebb információ a NAV honlapján (www.nav.gov.hu) az

„Elektronikus űrlapok benyújtásának módja, képviselet bejelentése” című tájékoztatóban található. 





4. Hol található az adatlap?



Az adatlap elektronikusan és papíron egyaránt benyújtható a NAV-hoz.



Elektronikusan elérhető az Online Nyomtatványkitöltő Alkalmazásban (ONYA), valamint a NAV honlapján az Általános Nyomtatványkitöltő Keretprogramban (ÁNYK) egyaránt.



ONYA



Az adatlap webes kitöltőprogramja és a hozzá tartozó útmutató a 

www.nav.gov.hu → Online Nyomtatványkitöltő Alkalmazás (ONYA) útvonalon vagy 

közvetlenül a https://onya.nav.gov.hu/#!/login linken 

érhető el.



ÁNYK



Az adatlap ÁNYK-ban futó kitöltőprogramja és a hozzá tartozó útmutató a 

www.nav.gov.hu → Nyomtatványkitöltő programok → Nyomtatványkitöltő programok → Programok részletes keresése útvonalon vagy

közvetlenül a https://nav.gov.hu/nav/letoltesek/nyomtatvanykitolto_programok linken

érhető el



A kitöltött nyomtatványt kinyomtatva postán vagy ePapíron elektronikusan is eljuttathatja a lakóhelye, székhelye szerint illetékes NAV adó- és vámigazgatóságához. 



Üres nyomtatvány az ÁNYK programból is kinyomtatható vagy a NAV ügyfélszolgálatain is beszerezhető.





5. Milyen részei vannak az adatlapnak?

 

Főlap

Kérelem az általános forgalmi adó gyakoribb elszámolásához és bevallásához

01

Áfa gyakoribb elszámolására vonatkozó kérelem

P-01

Hiánypótlás









6. Milyen jogszabályokat kell figyelembe venni?



az adózás rendjéről szóló 2017. évi CL. törvény (Art.),

az adóigazgatási rendtartásról szóló 2017. évi CLI. törvény (Air),

a Nemzeti Adó- és Vámhivatal szerveinek hatásköréről és illetékességéről 485/2015. (XII. 29.) Korm. rendelet, 

az elektronikus ügyintézésről szóló 2015. évi CCXXII. törvény.





7. További információ, segítség



Ha további kérdése van az adatlappal, illetve az egyes adózási szabályokkal kapcsolatban, keressen minket bizalommal alábbi elérhetőségeinken! 



Interneten:

a NAV honlapján a www.nav.gov.hu-n.



E-mailen:

a következő címen található űrlapon: http://nav.gov.hu/nav/e-ugyfsz/e-ugyfsz.html.



Telefonon:

a NAV Infóvonalán 

belföldről a 1819, 

külföldről a +36 (1) 250-9500 hívószámon.

NAV Ügyfél-tájékoztató és Ügyintéző rendszerén (ÜCC) keresztül* 

belföldről a 80/20-21-22-es, 

külföldről a +36 (1) 441-9600-as telefonszámon.



A NAV Infóvonala és az ÜCC hétfőtől csütörtökig 8 óra 30 perctől 16 óráig, valamint péntekenként 8 óra 30 perctől 13 óra 30 percig hívható.



*A rendszer használatához ügyfél-azonosító számmal vagy Részleges Kódú Telefonos Azonosítással (RKTA) kell rendelkeznie. Ha nincs ügyfél-azonosító száma, akkor azt a TEL jelű nyomtatványon igényelhet, amit a NAV-hoz személyesen vagy a KÜNY-tárhelyen keresztül lehet benyújtani. Felhívjuk figyelmét, hogy ha nem saját ügyében kívánja használni az ÜCC-t, akkor EGYKE-adatlap benyújtása is szükséges.







Személyesen:

országszerte a NAV ügyfélszolgálatain. Ügyfélszolgálat-kereső:

https://nav.gov.hu/nav/ugyfelszolg.




II. Részletes tájékoztató



Főlap kitöltése



(A) blokk



A főlap (A) blokkjában kell feltüntetni az adózó adószámát, nevét, székhelyét és annak az ügyintézőnek a telefonszámát és nevét, aki az adatlap feldolgozásakor feltárt hiba esetén a javításba bevonható. 



Ha az adatlapot az ONYA-ban tölti ki, a nevét, adószámát, valamint székhelycímét nem kell megadnia, azt az alkalmazás a bejelentkezéskor automatikusan kitölti.



(B) blokk:



A főlap (B) blokkjában a kódkockában X-szel kell jelölni, hogy 

az áfa gyakoribb elszámolására vonatkozó kérelmet terjeszt elő vagy 

hiánypótlásra felszólításnak tesz eleget. 



Ez utóbbi esetben fel kell tüntetni a hiánypótlásra felszólító végzés iktatószámát. 



A megfelelő kódkockában X-szel kell jelölni, hogy 

az engedélyezéshez előírt törvényi feltételeknek megfelel vagy 

ezeknek nem felel meg, de az engedély megadását különös méltányosságból kéri. 



A kérelem indokát a megfelelő kódkockában X-szel kell jelölni.





AFAGYAK-01–es lap kitöltése

Áfa gyakoribb elszámolására vonatkozó kérelem



A 01-es lap (A) blokkjában a megfelelő kódkockában kell kiválasztani a kérelmezett gyakoriságú áfabenyújtási módot, illetve meg kell adni, hogy mely időponttól kéri a gyakoribb benyújtási mód engedélyezését.



A 01-es lap (B) blokkjában kell részletezni a kérelem benyújtásának indokát, indokait. 















AFAGYAK-Pótlap01-es lap kitöltése

Hiánypótlás



A PÓTLAP01-es lap (A) blokkjában lehet a hiánypótlással kapcsolatos egyéb körülményeket kifejteni.





Nemzeti Adó- és Vámhivatal