A katások új kötelezettsége: a kifizető tájékoztatása





2021. január 1-jétől annak a kisadózó vállalkozásnak, amely kifizetővel szerződéses jogviszonyt létesít, a szerződés megkötésekor írásban tájékoztatnia kell a kifizetőt arról, hogy kisadózó vállalkozásnak minősül. 



A katás vállalkozásnak tájékoztatnia kell a vele szerződéses jogviszonyban lévő kifizetőt a kata-alanyisága megszűnésének vagy újrakeletkezésének időpontjáról is. A tájékoztatást a változást megelőzően kell megadni a kifizetőnek.  



Ha a kisadózó vállalkozásnak a kifizetővel 2020. december 31-éig létesített szerződéses jogviszonya még 2021-ben is fennáll, akkor 2021. január 15-éig kell ezt a tájékoztatást teljesítenie a kifizető felé.