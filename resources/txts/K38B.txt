A sportcélú taofelajánláshoz szükséges igazolás 





A társaságiadó-bevallásban tehető sportcélú felajánlás egyik feltétele a kedvezményezett célhoz kapcsolódóan kiállított igazolás.



Az igazolások a kedvezményezett szervezetek jóváhagyott sportfejlesztési programjaihoz kapcsolódnak, amelyek keresztféléves rendszerben működnek. Az igazolásban szereplő támogatási időszak a jóváhagyott sportfejlesztési program végrehajtásához igazodik, azaz a tárgyév július 1-jétől a következő év június 30-áig tart. Ez azonban nem jelenti azt, hogy maga a támogatási igazolás is csak ebben az időszakban állítható ki. 



A 2029 jelű, 2020-ra vonatkozó taobevallásban tehát megtehető a felajánlás a 2021/2022-es, július 1-jén kezdődő támogatási időszakra kiállított igazolás alapján is.





Nemzeti Adó- és Vámhivatal – Pénzügyminisztérium