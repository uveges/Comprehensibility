Augusztus 1-jén megszűnik az 5 százalékos áfa az elviteles és házhoz szállított ételre, italra





A vendéglátóhelyek 2021. július 31-ig alkalmazhatják az 5 százalékos áfamértéket az elviteles, valamint házhoz szállított ételekre és italokra. 



Az 5 százalékos, kedvezményes áfamértéket 2020. november 14. óta a következő feltételekkel lehet alkalmazni:

a vendéglátóhely alkalmas, illetve a veszélyhelyzeti intézkedések előtt is alkalmas volt arra, hogy vendégei helyben fogyasszanak ételt és italt, 

helyben fogyasztás esetén az értékesítés TESZOR’15 56.10 alá tartozik,

az azonnal fogyasztható ételt és helyben készített, alkoholmentes italt elvitelre vagy házhoz szállítással értékesítik,

az értékesítés Áfa tv. szerinti teljesítési időpontja 2020. november 14. és 2021. július 31. közé esik.



Az 5 százalékos adómérték nem vonatkozik a külön számítandó kiszállítási díjra.



2021. augusztus 1-jétől a vendéglátó üzlet csak szolgáltatásnyújtásra – és az egyéb törvényi feltételek fennállásakor – számíthat fel 5 százalékos mértékű áfát. Az elviteles, házhoz szállított étel és ital értékesítésére akkortól nem alkalmazható a kedvezményes adómérték.



[Pénzügyminisztérium Fogyasztási és Forgalmi Adók Főosztály …. – NAV Központi Irányítás ……]