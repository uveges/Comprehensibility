BREXIT miatt változás az ELEKÁFA eljárásban





A Kilépési Megállapodáshoz fűzött Írország/Észak-Írország Jegyzőkönyv értelmében Észak-Írország az áfa alkalmazása szempontjából speciális státuszt élvez a 2021. december 31-ig tartó átmeneti időszakot követően is.



Ez azt jelenti, hogy 2020. december 31-ét követően Észak-Írország a termékértékesítések tekintetében EU tagállamként kezelendő. Szolgáltatások tekintetében az Egyesült Királyságot azonban egységesen harmadik ország területének (azaz Európai Unión kívüli országnak) kell tekinteni.



2021. április 1-től kezdődően, a 2021. évi visszatéríttetési időszak vonatkozásában

az Észak-Írországban letelepedett adóalanyok az EU-ban letelepedett adóalanyokra vonatkozó szabályok szerint kérhetik Magyarországon a termékbeszerzés során rájuk áthárított áfa-visszatéríttetését, hasonlóan



az EU-s szabályok szerint kérhetik a Magyarországon letelepedett adóalanyok Észak-Írországban, a termékbeszerzéseik során rájuk áthárított áfa visszatéríttetését a 21ELEKAFA nyomtatványon



 a tárgyévet követő év szeptember 30-ig a visszatéríttetés iránti kérelemnek a letelepedés szerinti tagállam adóhatóságánál történő benyújtásával, legkésőbb a tárgyévet követő év szeptember 30-ig. 



A szolgáltatások tekintetében Észak-Írország – nem viszonos - harmadik országnak minősül.

További változás:

Visszatéríttetés tagállamaként Észak- Írország megjelölésére az XI előtag, Ceuta (korábbi XI) megjelölésére az XC előtag használatos a 21ELEKAFA és a 21ELEKAFA_KIIGNY nyomtatványokon.