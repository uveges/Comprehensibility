Az egyéni vállalkozás elkezdése

Jogosultak köre

Egyéni vállalkozó lehet:

a magyar állampolgár,

az Európai Unió tagállamának vagy az Európai Gazdasági Térségről (EGT)* szóló megállapodásban részes más államnak az állampolgára, továbbá az Európai Közösség és tagállamai, valamint az Európai Gazdasági Térségről szóló megállapodásban nem részes más állam között létrejött nemzetközi szerződés alapján a letelepedés tekintetében az Európai Gazdasági Térségről szóló megállapodásban részes más állam állampolgáraival azonos jogállást élvező személy,

a szabad mozgás és tartózkodás jogával rendelkező személyek beutazásáról és tartózkodásáról szóló törvény hatálya alá tartozó, az előző pontban nem említett olyan személy, aki a szabad mozgás és tartózkodás jogát a Magyarország területén gyakorolja,

a harmadik országbeli állampolgárok beutazásáról és tartózkodásáról szóló törvény hatálya alá tartozó bevándorolt vagy letelepedett jogállású személy, a keresőtevékenység folytatása céljából, családegyesítés céljából vagy tanulmányi célból kiadott tartózkodási engedéllyel rendelkező személy, valamint a humanitárius célból kiadott tartózkodási engedéllyel rendelkező befogadott és hontalan.

*Az EGT államok körébe tartozik az Európai Unió valamennyi tagállama, továbbá Izland, Lichtenstein, Norvégia, Svájc.

Nem lehet egyéni vállalkozó:

kiskorú személy, valamint aki cselekvőképességet érintő gondnokság alatt áll,

akit a 2013. június 30-ig hatályban volt közélet tisztasága elleni [a Büntető Törvénykönyvről szóló 1978. évi IV. törvény (a továbbiakban: 1978. évi IV. törvény) XV. Fejezet VII. cím], nemzetközi közélet tisztasága elleni (1978. évi IV. törvény XV. Fejezet VIII. cím), gazdasági (1978. évi IV. törvény XVII. Fejezet) vagy vagyon elleni (1978. évi IV. törvény XVIII. Fejezet) bűncselekmény,

akit korrupciós [a Büntető Törvénykönyvről szóló 2012. évi C. törvény (a továbbiakban: Btk.) XXVII. Fejezet], vagyon elleni erőszakos (Btk. XXXV. Fejezet), vagyon elleni (Btk. XXXVI. Fejezet), szellemi tulajdonjog elleni (Btk. XXXVII. Fejezet), pénz- és bélyegforgalom biztonsága elleni (Btk. XXXVIII. Fejezet), költségvetést károsító (Btk. XXXIX. Fejezet), pénzmosás (Btk. XL. Fejezet), a gazdálkodás rendjét sértő (Btk. XLI. Fejezet), a fogyasztók érdekeit és a gazdasági verseny tisztaságát sértő (Btk. XLII. Fejezet) vagy a tiltott adatszerzés és az információs rendszer elleni (Btk. XLIII. Fejezet) bűncselekmény miatt jogerősen végrehajtandó szabadságvesztésre ítéltek, amíg az elítéléséhez fűződő hátrányos jogkövetkezmények alól nem mentesül,

akit szándékos bűncselekmény miatt jogerősen egy évet meghaladó, végrehajtandó szabadságvesztére ítéltek, amíg az elítéléséhez fűződő hátrányos jogkövetkezmények alól nem mentesül,

aki egyéni cég tagja vagy gazdasági társaság korlátlanul felelős tagja. 

Egy természetes személynek egyidejűleg egyetlen egyéni vállalkozói jogviszonya állhat fenn.

Hol intézhető

Az egyéni vállalkozói tevékenység megkezdését be lehet jelenteni:

a Webes Ügysegéd alkalmazáson keresztül az erre a célra rendszeresített űrlapon (elektronikus bejelentés),

személyesen a NAV bármelyik ügyfélszolgálatán.

A Webes Ügysegéd a Központi Azonosítási Ügynök (röviden: KAÜ) szolgáltatáson keresztül vehető igénybe, tehát

vagy Ügyfélkapu-regisztrációval,

vagy Telefonos Azonosítási szolgáltatásra vonatkozó regisztrációval,

vagy eSzemélyi okmánnyal

szükséges rendelkeznie.

A NAV bármelyik ügyfélszolgálatán – személyesen vagy meghatalmazott útján is – kezdeményezhető a bejelentés.

A postai úton történő, papíralapú ügyintézés kizárt. Az egyéni vállalkozói tevékenység megkezdése iránti eljárás hangkapcsolatot biztosító elektronikus úton, tehát telefonos úton sem folytatható le.

Szükséges iratok

Az ügyfélszolgálaton történő személyes ügyintézéskor személyazonosításra alkalmas érvényes okmányt (állandó személyazonosító igazolvány, útlevél, kártya formátumú vezetői engedély), illetve a meghatalmazotti eljárás esetében magát a meghatalmazást is eredetben kell bemutatni.

Költségek

A tevékenység megkezdésének bejelentése díj- és illetékmentes.

További információ:

További információ telefonon a NAV Infóvonalán a 1819-es számon vagy személyesen a NAV ügyfélszolgálatain kérhető.

Ügyintézési idő

Sürgősségi eljárásra nincs mód. Ha a bejelentő a Webes Ügysegédben található vagy a NAV bármelyik ügyfélszolgálatán rendelkezésére bocsátott bejelentési űrlapot megfelelően kitöltötte, a NAV haladéktalanul, automatikusan, az e célra rendszeresített elektronikus rendszeren keresztül megállapítja az egyéni vállalkozó adószámát és beszerzi az egyéni vállalkozó statisztikai számjelét. Az egyéni vállalkozót – azonosításra alkalmas nyilvántartási szám megállapításával egyidejűleg – nyilvántartásba veszi, és a nyilvántartásba bejegyzett adatokat tartalmazó értesítést a Webes Ügysegéden keresztül elküldi, vagy személyesen átadja a bejelentő részére.

Érdemes tudni

Egyéni vállalkozás alapítása előtt ellenőrizze az „Önálló vállalkozók tevékenységi jegyzékében” (ÖVTJ kódok), hogy a folytatni kívánt tevékenység engedély, illetve bejelentés köteles-e, és tájékozódjon a tevékenységi körök képesítési követelményeiről a hatályos jogszabályokban, és a gazdasági kamaráknál.  Az egyéni vállalkozó a nyilvántartásba olyan tevékenységet jelenthet be, melynek gyakorlására vonatkozó jogszabályi előírásokat teljesítette. Amennyiben nem felel meg a jogszabályi előírásoknak, köteles azt bejelenteni, mely alapján hivatalunk törli a tevékenységét.

A KSH honlapján tartalom fül alatt segítséget találhat az egyéni vállalkozó az általa végezni kívánt tevékenység ÖVTJ kód szerinti besorolásáról:

https://ksh.hu/docs/osztalyozasok/ovtj2/ovtj_tartalom_2019_11.pdf?lang=hu

Az egyéni vállalkozói tevékenység a nyilvántartásba vétel napján kezdhető meg.

Ha a bejelentő az elektronikus bejelentési űrlapot nem megfelelően töltötte ki, erről a tényről a Webes Ügysegéd felületén – a bejelentés hiányainak, illetve hibáinak megjelölését és az egyéni vállalkozói tevékenység bejelentés nélküli megkezdésének, valamint folytatásának jogkövetkezményeire való figyelmeztetést tartalmazó – azonnal automatikus visszajelzést kap. A bejelentett adatok ellenőrizhetőek az Egyéni Vállalkozók Nyilvántartásában.

Elektronikus ügyintézés

Az egyéni vállalkozással kapcsolatos ügyek többsége elektronikus úton, a Webes Ügysegéd alkalmazásban intézhetőek.

A Webes Ügysegéd a Központi Azonosítási Ügynök (röviden: KAÜ) szolgáltatáson keresztül vehető igénybe, tehát

vagy Ügyfélkapu-regisztrációval,

vagy Telefonos Azonosítási szolgáltatásra vonatkozó regisztrációval,

vagy eSzemélyi okmánnyal

szükséges rendelkeznie.

Elektronikus úton kezdeményezhető:

a tevékenység megkezdésének bejelentése,

az adatváltozás bejelentése,

a tevékenység szüneteltetésének bejelentése,

a tevékenység szünetelés utáni folytatásának bejelentése,

a tevékenység megszüntetésének bejelentése.

Kizárólag elektronikus úton kezdeményezhető:

az adatváltozás bejelentése,

a tevékenység szüneteltetésének bejelentése,

a tevékenység szünetelés utáni folytatásának bejelentése.

A Webes Ügysegéd használatának általános feltételei

Bejelentkezés

A Webes Ügysegéd a Központi Azonosítási Ügynök (röviden: KAÜ) szolgáltatáson keresztül vehető igénybe, tehát

vagy Ügyfélkapu-regisztrációval,

vagy Telefonos Azonosítási szolgáltatásra vonatkozó regisztrációval,

vagy eSzemélyi okmánnyal

szükséges rendelkeznie.

Ügyfélkapu-regisztrációt igényelhet személyesen bármely okmányirodai- és kormányablak ügyfélszolgálaton, a NAV kiemelt ügyfélszolgálatain, egyes postahivatalokban, illetve elektronikus úton – amennyiben Ön rendelkezik 2016. január 1-jét követően kiállított, tároló elemmel ellátott személyazonosító igazolvánnyal – az ugyfelkapu.gov.hu webes felületen.

Telefonos Azonosítási szolgáltatásra vonatkozó regisztrációt igényelhet személyesen bármely okmányirodai- és kormányablak-ügyfélszolgálaton.

A KAÜ-szolgáltatással kapcsolatos kérdéseivel forduljon bizalommal a 1818-as hívószámon elérhető Kormányzati Ügyfélvonalhoz.

Az ügyintézés menete

Új bejelentés, illetve kérelem indítása és bejelentkezés

Új kérelem/bejelentés/nyilatkozat indításához a legtöbb szolgáltatás esetében be kell jelentkezni az alkalmazásba a KAÜ-n keresztül, ahol valamely ott felajánlott bejelentkezési lehetőséget kell kiválasztani. Ezt követően, néhány másodpercen belül automatikusan megjelenik a Webes Ügysegéd főoldala.

Személyes adatok megadása az első belépéskor

Sikeres azonosítást követően a Webes Ügysegéd első használatakor meg kell adni a hiányzó természetes személyazonosító adatokat és az elektronikus levélcímet (e-mail címet) is.

Bejelentés/Kérelem összeállítása

A sikeres azonosítást követően a kiválasztott ügytípushoz tartozó űrlap jelenik meg, amelynek mezőit értelemszerűen kell kitölteni. A Webes Ügysegéd a kitöltés során ellenőrzéseket végez, amelynek eredményeként megjeleníti az esetleges hibákat.

Bejelentés/Kérelem benyújtása

A bejelentés, illetve a kérelem benyújtásával az ügy intézése megkezdődik, amelyet a Webes Ügysegéd visszaigazol.

Bejelentés/Kérelem státusza

Ismételt bejelentkezéssel akár utólag is megtekinthetők a Webes Ügysegédről indított ügyek és azok ügyintézésének állása. A bejelentett adatok ellenőrizhetőek az Egyéni Vállalkozók Nyilvántartásában.

Letölthető anyagok

„Önálló vállalkozók tevékenységi jegyzéke„ (ÖVTJ-kódok)

Segédlet az egyéni vállalkozói tevékenység elkezdésének bejelentéséhez

Kitöltési útmutató az adózási adatokhoz

A KSH honlapján tartalom fül alatt segítséget találhat az egyéni vállalkozó az általa végezni kívánt tevékenység ÖVTJ kód szerinti besorolásáról:

https://ksh.hu/docs/osztalyozasok/ovtj2/ovtj_tartalom_2019_11.pdf?lang=hu

A Magyar Kereskedelmi és Iparkamara honlapján elérhető a bejelentéshez, hatósági engedélyhez kötött gazdasági tevékenységek katalógusa: https://e-tus.hu/etus/

Fogalmak

Gyakran ismételt kérdések



Jogszabályok

2009. évi CXV. törvény az egyéni vállalkozóról és az egyéni cégről

2009. évi LXXVI. törvény a szolgáltatási tevékenység megkezdésének és folytatásának általános szabályairól

210/2009. (IX. 29.) Korm. rendelet a kereskedelmi tevékenységek végzésének feltételeiről

5/1997. (III. 5.) IKIM rendelet az egyes ipari, kereskedelmi és idegenforgalmi tevékenységek gyakorlásához szükséges képesítésekről

21/2010. (V. 14.) NFGM rendelet az egyes ipari és kereskedelmi tevékenységek gyakorlásához szükséges képesítésekről

Az EURÓPAI PARLAMENT ÉS A TANÁCS 2006. december 12-i 2006/123/EK IRÁNYELVE a belső piaci szolgáltatásokról