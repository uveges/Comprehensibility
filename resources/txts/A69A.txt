I. Általános tájékoztatás a gépjárműadóról



Általános tájékoztatás a gépjárműadóról 



A belföldi gépjárművek adójáról a gépjárműadóról szóló 1991. évi LXXXII. törvény I. fejezete rendelkezik, melyet számos helyen a 18.§-ában írt értelmező rendelkezések egészítenek ki. 



A belföldi gépjárművek adója a forgalomban lévő, magyar hatósági rendszámtáblával ellátott gépjárművet, pótkocsit terheli. Ugyanakkor nem kell gépjárműadót fizetni a mezőgazdasági vontató, a lassú jármű és a lassú jármű pótkocsija, a négykerekű segédmotoros kerékpár, a külön jogszabály szerinti „méhesházas” gépjármű, a munkagép, a CD, a CK, a DT, az OT és a Z betűjelű rendszámtáblával ellátott gépjármű után.



Az adót a Nemzeti Adó- és Vámhivatal (NAV) a járműnyilvántartásból teljesített adatszolgáltatás alapján veti ki. A járműnyilvántartást a járási hivatalok vezetik. 



Az adó kivetése egyrészt év elején (éves adófizetési kötelezettség megállapítása), másrészt év közben történik (például új autó forgalomba helyezése, időarányos adófizetési kötelezettség megállapítása).

Az éves adót két részletben kell megfizetni, március 15-ig és szeptember 15-ig. 

Az időarányosan megállapított adót a határozat kézhez vételét követően, annak véglegessé válásától (a fellebbezési idő eredménytelen leteltéltől) számított 15. napig kell megfizetni. 



A gépjárműadót a  HU36100320000107916000000000 számú NAV Belföldi gépjárműadó bevételi  számlára kell megfizetni. 



Kinek és mikor kell az adót megfizetni? 



Az adót főszabályként az fizeti, aki a járműnyilvántartásban az év első napján üzembentartóként, ennek hiányában tulajdonosként szerepel. Ha a hatósági nyilvántartás szerint egy gépjárműnek több tulajdonosa, vagy több üzembentartója van, akkor az adó alanya az, akinek a nevére a forgalmi engedélyt kiállították. Az adóról az éves adómegállapítás keretében kap tájékoztatást. 





Év közben, újonnan vagy újra forgalomba helyezett gépjármű esetén az adó alanya az, aki a forgalomba helyezés hónapjának utolsó napján üzemben tartóként, tulajdonosként a nyilvántartásban feltüntetett személy. Az adóról az időarányos adó megállapítása keretében kap tájékoztatást. 



A tulajdonos halála, megszűnése az adóalany halálát, illetve cégeknél a megszűnést követő év első napjától – akkor, ha a hatósági nyilvántartásban még mindig az elhunyt személy vagy a megszűnt szervezet szerepel tulajdonosként – azt kell az adó alanyának tekinteni, aki a haláleset vagy megszűnés napján a hatósági nyilvántartásban nem üzembentartó tulajdonosként szerepel. Ha nincs ilyen, akkor azt, akit az adóalany halála, illetve megszűnése után elsőként tulajdonosként bejegyeztek. Az adóról az éves adómegállapítás keretében kap tájékoztatást. 



E és P betűjelű ideiglenes rendszámtáblával ellátott gépjármű esetén az adó alanya az, akinek a nevére a rendszámtáblát a hatóság kiadta. Az adó megállapításáról – mely egyszeri adótételt jelent – határozatban kap tájékoztatást.


II. Adómentességek



Jogi személyhez köthető mentességek:



Költségvetési szerv



A költségvetési szervet adómentesség illeti meg, melyet bejelenteni nem kell, azt a NAV hivatalból figyelembe veszi.



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



Egyesület, alapítvány



Az egyesületet, az alapítványt a tulajdonában lévő gépjármű után adómentesség illeti meg, feltéve, ha a tárgyévet megelőző évben társasági adófizetési kötelezettsége nem keletkezett. 



A mentesség fennállásáról és megszűnéséről évente kell bejelentést tennie az adóalanynak a GJADO-nyomtatványon.



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



Autóbusz



Mentes a gépjárműadó alól az autóbusz, ha az adóalany a tárgyévet megelőző évben elért számviteli törvény szerinti nettó árbevételének legalább 75 százaléka helyi és helyközi menetrendszerinti közúti tömegközlekedés folytatásából származott. A feltétel teljesüléséről az adóalanynak nyilatkoznia kell. 



A mentesség fennállásáról és megszűnéséről évente kell bejelentést tennie az adóalanynak a GJADO-nyomtatványon.



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.





Egyházi jogi személy



Mentes a gépjárműadó alól az egyházi jogi személy tulajdonában lévő gépjármű. A mentességet a NAV hivatalból figyelembe veszi a nála egyházi jogi személyként nyilvántartott adózó esetében. A mentességet GJADO-nyomtatványon bejelenteni csak akkor kell, ha az a NAV nyilvántartásában nem szerepel.



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



Tűzoltó szerkocsi



Mentes a gépjárműadó alól a létesítményi tűzoltóságot fenntartó gazdasági szervezetek olyan tűzoltó szerkocsi gépjárműve, amely riasztáskor részt vesz a tűz elleni védekezésben, illetve a műszaki mentésben.



A mentesség fennállásáról és megszűnéséről az adóalanynak a GJADO-nyomtatványon kell bejelentést tennie. 



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.





Környezetkímélő gépjármű



Mentes a gépjárműadó alól a környezetkímélő gépkocsi.



Környezetkímélő gépkocsi: 

az elektromos gépkocsi, 

a nulla emissziós gépkocsi (5Z környezetvédelmi osztály), 

a környezetkímélő motorkerékpár. 



Elektromos gépkocsi: 

a tisztán elektromos gépkocsi (5E környezetvédelmi osztály), 

a külső töltésű hibrid elektromos gépkocsi, plug-in hibrid gépkocsi (5P környezetvédelmi osztály), 

a növelt hatótávolságú hibrid elektromos gépkocsi (5N környezetvédelmi osztály). 35 



Környezetkímélő motorkerékpár az a tisztán elektromos motorkerékpár, amelynek hajtáslánca legalább egy elektromos energiatároló eszközt, elektromosáram-átalakító egységet, és olyan, elektromos gépet tartalmaz, amely a motorkerékpár meghajtására szolgáló tárolt elektromos energiát mechanikai energiává alakítja és a motorkerékpár meghajtásához más erőforrással nem rendelkezik. 



Az adómentességet fő szabályként bejelenteni nem kell, azt a NAV hivatalból figyelembe veszi a járműnyilvántartás adatai alapján.



Amennyiben azonban a gépjárművet környezetkímélővé alakítják, úgy azt a GJADO-nyomtatványon kell bejelenteni.



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



Nemzetközi egyezmény/viszonosság



Mentes a gépjárműadó alól az a gépjármű, amelynek adómentességét nemzetközi egyezmény vagy viszonosság biztosítja. A viszonosság tekintetében az adópoltikáért felelős miniszter állásfoglalása az irányadó.



A mentesség fennállásáról és megszűnéséről az adóalanynak a GJADO-nyomtatványon kell bejelentést tennie. 



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



NATO 



Mentes az adó alól az Észak-atlanti Szerződés Szervezete (NATO), az Észak-atlanti Szerződés alapján felállított nemzetközi katonai parancsnokságok, továbbá az Észak-atlanti Szerződés tagállamainak és a Békepartnerség más részt vevő államainak Magyarországon tartózkodó fegyveres erői, és e fegyveres erők és parancsnokságok személyi állományába tartozó vagy alkalmazásában álló, nem magyar állampolgárságú, katonai szolgálatban lévő és polgári állományú személyek tulajdonában lévő gépjármű.



A mentesség fennállásáról és megszűnéséről az adóalanynak a GJADO-nyomtatványon kell bejelentést tennie. 



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.





Magánszemélyhez köthető mentességek



Súlyos mozgáskorlátozott



Mentes a gépjárműadó alól a súlyos mozgáskorlátozott vagy egyéb fogyatékossággal élő adóalany, valamint a súlyos mozgáskorlátozott vagy egyéb fogyatékossággal élő személyt rendszeresen szállító, vele közös háztartásban élő közeli hozzátartozó adóalany egy darab 100 kW teljesítményt meg nem haladó, nem a külön jogszabály szerinti személytaxi-szolgáltatásra és személygépkocsis személyszállító szolgáltatásra használt - személygépkocsija után legfeljebb 13 000 forint/adóév erejéig. Ha a mentességre jogosult adóalany adóalanyisága és adókötelezettsége az adóévben több személygépkocsi után is fenn áll, akkor a mentesség kizárólag egy, a legkisebb teljesítményű személygépkocsi után jár.



Környezetkímélő gépjármű



Mentes a gépjárműadó alól a környezetkímélő gépkocsi.



Környezetkímélő gépkocsi: 

az elektromos gépkocsi, 

a nulla emissziós gépkocsi (5Z környezetvédelmi osztály), 

a környezetkímélő motorkerékpár. 



Elektromos gépkocsi: 

a tisztán elektromos gépkocsi (5E környezetvédelmi osztály), 

a külső töltésű hibrid elektromos gépkocsi, plug-in hibrid gépkocsi (5P környezetvédelmi osztály), 

a növelt hatótávolságú hibrid elektromos gépkocsi (5N környezetvédelmi osztály). 35 



Környezetkímélő motorkerékpár az a tisztán elektromos motorkerékpár, amelynek hajtáslánca legalább egy elektromos energiatároló eszközt, elektromosáram-átalakító egységet, és olyan, elektromos gépet tartalmaz, amely a motorkerékpár meghajtására szolgáló tárolt elektromos energiát mechanikai energiává alakítja és a motorkerékpár meghajtásához más erőforrással nem rendelkezik. 



Az adómentességet fő szabályként bejelenteni nem kell, azt a NAV hivatalból figyelembe veszi a járműnyilvántartás adatai alapján.



Amennyiben azonban a gépjárművet környezetkímélővé alakítják, úgy azt a GJADO-nyomtatványon kell bejelenteni.



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.





Nemzetközi egyezmény/viszonosság





Mentes a gépjárműadó alól az a gépjármű, amelynek adómentességét nemzetközi egyezmény vagy viszonosság biztosítja. A viszonosság tekintetében az adópoltikáért felelős miniszter állásfoglalása az irányadó.



A mentesség fennállásáról és megszűnéséről az adóalanynak a GJADO-nyomtatványon kell bejelentést tennie. 



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



NATO 



Mentes az adó alól az Észak-atlanti Szerződés Szervezete (NATO), az Észak-atlanti Szerződés alapján felállított nemzetközi katonai parancsnokságok, továbbá az Észak-atlanti Szerződés tagállamainak és a Békepartnerség más részt vevő államainak Magyarországon tartózkodó fegyveres erői, és e fegyveres erők és parancsnokságok személyi állományába tartozó vagy alkalmazásában álló, nem magyar állampolgárságú, katonai szolgálatban lévő és polgári állományú személyek tulajdonában lévő gépjármű.



A mentesség fennállásáról és megszűnéséről az adóalanynak a GJADO-nyomtatványon kell bejelentést tennie. 



A teljes adóévre fennálló mentességről határozat nem készül, a mentesség tényét a NAV a nyilvántartásába bejegyzi.



III. Adókedvezmények



Környezetvédelmi osztályjelzés - autóbusz, tehergépjármű, nyergesvontató esetén



Az „5”, „6”, „7” vagy „8” környezetvédelmi osztály-jelzéssel (kóddal) ellátott autóbusz, tehergépjármű után 20 %-os adókedvezmény illeti meg.



Az „5”, „6”, „7” vagy „8” környezetvédelmi osztály-jelzéssel (kóddal) ellátott nyergesvontató után 20 %-os adókedvezmény illeti meg.



A „9”, „10”, „11” vagy „12” környezetvédelmi osztály-jelzéssel (kóddal) ellátott autóbusz, tehergépjármű után 30 %-os adókedvezmény illeti meg.



A „9”, „10”, „11” vagy „12” környezetvédelmi osztály-jelzéssel (kóddal) ellátott nyergesvontató után 50 %-os adókedvezmény illeti meg.



A környezetvédelmi osztály-jelzéssel érintett adókedvezményt a NAV hivatalból figyelembe veszi, azt bejelenteni nem kell.



Kombinált áruszállítás – tehergépjármű esetén



Ha az adóalany az adóévben tehergépjárművével - fuvarokmánnyal igazoltan - olyan kombinált áruszállítást alkalmazott, amelynél Magyarország területén vasúton vagy belvízen megtett út járatonként 100 km-nél hosszabb volt, akkor az adókedvezmény mértéke 40 járat feletti teljesítés esetén a tehergépjármű után adóévre a környezetvédelmi osztályjelzés után járó kedvezmény figyelembevétel megállapított fizetendő adó 10%-a. 



Az adókedvezmény csak az után a tehergépjármű után jár, amely a kombinált szállítási útvonal vasúti vagy/és vízi szakaszát is igénybe vette.



Az adóalany az adókedvezmény-kérelmét, amelyet fuvarokmánnyal is igazol, július elsejétől nyújthatja be a NAV-hoz. A kérelmet a GJADO-nyomtatványon, elektronikus kapcsolattartásra kötelezett adózóknál elektronikusan kell benyújtani.




IV. Adószámítás



Az adót az adóalapból és az adómértékből lehet kiszámítani. Az adóalap a jármű típusa szerint eltérhet a következők szerint.



Személyautók, motorok



Személyautó a személyszállításra készült gépkocsi, ha a vezető ülésével együtt legfeljebb kilenc állandó ülőhely van benne. A motorkerékpárnak két vagy három kereke van és a tervezett legnagyobb sebessége 45 km/óránál nagyobb, vagy négykerekű és saját tömege legfeljebb 550 kg, motorteljesítménye legfeljebb 15 kilowatt.



Az adó alapja a személyautónál és a motorkerékpárnál a járműnyilvántartásban lévő teljesítmény, kilowattban (ha csak lóerőben adták meg, akkor 1,36-tal kell osztani, és az egész számra kell kerekíteni). 



Az adó mértéke

a gyártás évében és az azt követő 3 naptári évben

345 Ft / kW

gyártás évét követő 4-7. naptári évben

300 Ft / kW

gyártási évet követő 8-11. naptári évben

230 Ft / kW

gyártási évet követő 12-15. naptári évben

185 Ft / kW

gyártási évet követő 16. naptári évben és az azt követő években

140 Ft / kW






Példák a 2021. évi adóra:



Gyártás éve

Teljesítmény kilowattban (adóalap)

Adómérték

Számítás

Adó

(forint)

2018-2021.

50

345

50 x 345 =

17 250



75

345

75 x 345 =

28 750



100

345

100 x 345 =

34 500



150

345

150 x 345 =

51 750

2014-2017.

50

300

50 x 300 =

15 000



75

300

75 x 300 =

22 500



100

300

100 x 300 =

30 000



150

300

150 x 300 =

45 000

2010-2013.

50

230

50 x 230 =

11 500



75

230

75 x 230 =

17 250



100

230

100 x 230 =

23 000



150

230

150 x 230 =

34 500

-2009.

50

185

50 x 185=

9 250



75

185

75 x 185=

13 875



100

185

100 x 185=

18 500



150

185

150 x 185=

27 750






Autóbuszok, lakókocsik, lakópótkocsik



Az autóbusz személyszállító jármű, amiben a vezető ülésével együtt kilencnél több állandó ülőhely van (és nem kötött elektromos felső vezetékhez).



Az adó alapja a járműnyilvántartásban lévő saját tömege. 



Az adó mértéke

légrugós (vagy azzal megegyező rugózási rendszernél)

850 Ft / 100 kg

minden más

1 380 Ft / 100 kg



Példák:



Sorsz.

Saját tömeg kilogramban (adóalap)

megkezdett 100 kg

Légrugós / más



Számítás

Adó

(forint)

1.

253

3

légrugós



3 x 850 =

2 550







más



3 x 1 380 =

4 140

2.

647

7

légrugós



7 x 850 =

5 950







más



7 x 1 380 =

9 660

3.

2 345

24

légrugós



24 x 850 =

20 400







más



24 x 1 380 =

33 120

4.

11 347

114

légrugós



114 x 850 =

96 900







más



114 x 1 380 =

157 320



Légrugós kedvezmény:

20 %-kal: 	az 1. példánál

2 550 x 80 % = 2 040 forint

		4 140 x 80 % = 3 312 forint

		a 2. példánál

5 950 x 80 % = 4 760 forint

		9 660 x 80 % = 7 728 forint

30 %-kal

		a 3. példánál

20 400 x 80 % = 16 320 forint

		33 120 x 80 % = 26 496 forint

		a 4. pédánál

		96 900 x 80 % = 77 52 forint

		157 320 x 80 % = 125 856 forint




Tehergépjárművek



A többi kategóriába nem számító teherautók és pótkocsik.



Az adó alapja a járműnyilvántartásban lévő saját tömege + raksúlyának a fele, 



Az adó mértéke

légrugós (vagy azzal megegyező rugózási rendszernél)

850 Ft / 100 kg

minden más

1 380 Ft / 100 kg



Példák:



1. 

	Saját tömeg (1):	1 320

	Össztömeg (2):	2 544

	Raksúly (3) = (2) – (1):	1 224

	Adóalap (4) = (1) + [ (3) / 2 ] =	1 932

	Megkezdett 100 kg-ok (5) = (4) / 100 =>	20

	Légrugós adómérték (6):	850

	Adószámítás (5) x (6) =	17 000

	

	2. 

	Saját tömeg (1):	1 320

	Össztömeg (2):	2 544

	Raksúly (3) = (2) – (1):	1 224

	Adóalap (4) = (1) + [ (3) / 2 ] =	1 932

	Megkezdett 100 kg-ok (5) = (4) / 100 =>	20

	Légrugós adómérték (6):	1 380

	Adószámítás (5) x (6) =	27 600






Nyergesvontatók



A nyergesvontató olyan vontató, amely a rajta levő nyeregszerkezet útján a vontatott félpótkocsi tömegének jelentős részét átveszi.



Az adó alapja a járműnyilvántartásban lévő a nyergesvontató saját tömegének kétszerese + a vele vontatható félpótkocsi megengedett legnagyobb össztömege és a nyergesvontató saját tömege pozitív különbözetének fele.



Az adó mértéke

légrugós (vagy azzal megegyező rugózási rendszernél)

850 Ft / 100 kg

minden más

1 380 Ft / 100 kg



Példák:



1. 

	Saját tömeg (1):	1 560

	Vontatmány legnagyobb össztömege (2):	2 564

	Vontatmány és saját tömeg különbözete (3) = (2) – (1):	1 004

	Különbözet fele (4) = (3) / 2:	502

	Adóalap (5) = [ (1) x 2 ] + (4) =	3 622

	Megkezdett 100 kg-ok (6) = (5) / 100 =>	37

	Légrugós adómérték (7):	850

	Adószámítás (6) x (7) =	31 450

	

	2. 

	Saját tömeg (1):	1 560

	Vontatmány legnagyobb össztömege (2):	2 564

	Vontatmány és saját tömeg különbözete (3) = (2) – (1):	1 004

	Különbözet fele (4) = (3) / 2:	502

	Adóalap (5) = [ (1) x 2 ] + (4) =	3 622

	Megkezdett 100 kg-ok (6) = (5) / 100 =>	37

	Légrugós adómérték (7):	1 380

	Adószámítás (6) x (7) =	51 060

4