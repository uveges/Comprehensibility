Változások a CSOK-kal vásárolt lakás illetékmentességében



2021. január 1-jétől illetékmentes 

	az új lakások építéséhez, vásárlásához kapcsolódó, vagy

	a használt lakás vásárlásához, bővítéséhez igényelhető

	családi otthonteremtési kedvezménnyel (CSOK) vásárolt lakás tulajdonjogának, tulajdoni hányadának megszerzése.

	

	2021. július 10-étől a szabályozás úgy módosul, hogy ha a vagyonszerző bármely okból vagy a hatóság rendelkezése alapján visszafizeti a CSOK teljes összegét, a NAV az adásvételi szerződés aláírásának időpontjában fennálló forgalmi érték és az akkor hatályos illetékmérték alapján szabja ki a visszterhes vagyonátruházási illetéket.

	

	Az új rendelkezést nem kell alkalmazni akkor, ha a gyermekvállalás a CSOK-ban részesülő egészségi állapota miatt hiúsult meg. A NAV az illetéket a CSOK visszafizetése vagy annak elrendelése évének december 31-étől számított 5 évig állapíthatja meg.

	

	Az illetékmentességhez kapcsolódó új szabályokat a 2021. július 10. után megkötött adásvételi szerződések esetén kell alkalmazni.

	

	További változás, hogy 2021. július 10-étől a CSOK-kal vásárolt lakás illetékmentességéről is ad ki fizetési meghagyást a NAV.