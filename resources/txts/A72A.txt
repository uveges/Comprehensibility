v1.0 (2021.10.21)

TERVEZET

Iktatószám: ………..

	Tisztelt XY Kft.!

A NAV rendszeresen vizsgálja az online számlaadat-szolgáltatási kötelezettség teljesítését. Ön azért kapta ezt a levelet, mert 2021 szeptemberébentöbb olyan adatszolgáltatási kísérletet regisztrált az Online Számla rendszer a(z) 12345678 adószám törzsszámról, ami műszaki/technikai okból sikertelen volt.

Kérjük, vegye fel a kapcsolatot az online számlaadat-szolgáltatásra használt számlázóprogramjának fejlesztőjével az előforduló hibák okainak feltárása és elhárítása érdekében. Felhívjuk a figyelmét, hogy a jelzett problémák nem feltétlenül a számlázószoftver hibájából adódnak, azokat előidézheti helytelen adatbevitel vagy rossz felhasználói gyakorlat is, esetlegesen a szoftver hibás adózói gyakorlatra épülő megvalósítása. 

Mivel egyes esetekben a hibák kijavítása hosszabb időt is igényelhet, ezért a NAV legközelebb 2022 januárjában vizsgálja meg az Ön adatszolgáltatásainak sikerességét (a decemberi adatok alapján).

Az 1. számú mellékletben megtalálja a fenti adószámról 2021 szeptemberében küldött sikertelen számlaadat-szolgáltatásokra adott hibajelzések listáját és darabszámait. A hibajelzések magyarázatát a 2. számú melléklet tartalmazza. 

A műszaki/technikai hibák elhárításában az Ön számlázóprogramjának működését ismerő szoftverfejlesztő tud segítséget nyújtani, abban a NAV ügyfélszolgálata, egyéb szervezeti egysége nem tud segíteni.

Online számlaadat-szolgáltatással kapcsolatos általános jellegű segítség:

Az adatszolgáltatás technikai érvénytelenítésével és javításával kapcsolatban a https://onlineszamla.nav.gov.hu/dokumentaciok weboldalon megtalálható Online Számla Felhasználói kézikönyv lehet hasznos.

Az Online Számla rendszerben az elsődleges felhasználóként regisztrált képviselője a Szolgáltatások  Használati statisztika felületen tájékozódhat az online számlaadat-szolgáltatás sikerességéről. A Használati statisztika alkalmazásáról egy kisfilm is tájékoztat, ami a https://onlineszamla.nav.gov.hu weboldal A rendszerről elnevezésű főmenüjében megtekinthető: https://onlineszamla.nav.gov.hu/a_rendszerrol. 

Ez a levél az Ön tájékoztatását szolgálja, kérjük, ne válaszoljon rá! 

Ha a hibákat már észlelte, és a szükséges intézkedéseket is megtette, jelzésünket tekintse tárgytalannak. 

Köszönjük, hogy a levelünkben foglaltakkal kapcsolatban együttműködik a számlázóprogramjának fejlesztőjével, és törekszik az online számlaadat-szolgáltatás megfelelő teljesítésére.

Nemzeti Adó- és Vámhivatal






1. melléklet



A 2021. szeptemberi adatszolgáltatásokban előforduló manageInvoice művelet hibakódok és az előfordulások száma. (Nem tartalmazza az INVOICE_NUMBER_NOT_UNIQE hibakódot, ami jellemzően nem a számlázóprogram hibája vagy hiányossága miatt keletkezik).



HIBAKÓD

DARABSZÁM

INVALID_EXCHANGE_TOKEN

1

INVALID_INVOICE_REFERENCE

        322 323 






2. melléklet



Az 1. mellékletben szereplő hibák oka és a teendők. 



HIBAKÓD

HIBA OKA

TEENDŐ

INVALID_EXCHANGE_TOKEN

a kérésben szereplő adatszolgáltatási token érvénytelen

Programhiba. Több esetben jelentkezhet a hibaüzenet. Lehetséges okok: a megadott token nem található a rendszerben, a token már lejárt, a token nem a megadott adózóra lett kiállítva, vagy a kliensoldali AES dekódolás hiányzik, esetleg hibás. Meg kell győződni az adatok és a dekódolás helyességéről. A token csak 5 percig érvényes, így érdemes a kikéréstől számított 5 percen belül beküldeni az adatszolgáltatást.

INVALID_INVOICE_REFERENCE

hibás a számlahivatkozás módosítás vagy érvénytelenítés esetén

Felhasználói vagy programhiba. A módosítás vagy érvénytelenítés által hivatkozott számla nem található meg az adózó alapszámlái (ahol invoiceOperation = CREATE) között a rendszerben, és a kérésben nem jelölték, hogy a módosításhoz nem tartozik korábbi adatszolgáltatás (invoiceReference-ben a modifyWithoutMaster tag értéke false). Javítani kell a hivatkozott számlasorszámot, vagy a modifyWithoutMaster taget true értékkel kell beküldeni. A számlázóprogram oldalán csak a megengedett értékkészlet kiválasztását érdemes engedélyezni. Javasolt felülvizsgálni az érvénytelen adómentességi kód értékkészleteket a programban.