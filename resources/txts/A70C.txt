Miért a NAV-tól kaptam a gépjárműadó kivetéséről határozatot?

		

	A gépjárműadóval kapcsolatos adóztatási feladatokat 2021. január 1. óta az önkormányzati adóhatóságok helyett a Nemzeti Adó- és Vámhivatal (NAV) látja el. 

	

		

Miért határozatot kaptam a NAV-tól és nem levelet?



A NAV az adókötelezettségről, az adózó jogát, kötelezettségét érintő kérdésekről határozatot hoz.  



2021-ben a NAV a gépjárműadó kivetéséről határozatot küldött az adózóknak. Ameddig ez a gépjárműadó-kötelezettség az első határozathoz képest nem változik, a NAV az éves gépjárműadóról csak értesítést küld, új határozatot nem.  





2022-ben is ezer forintra kerekítve kell a gépjárműadót megfizetnem?



Nem, 2022-ben forintra pontos összegben kell megfizetni a gépjárműadót. 



Ennek oka, hogy 2022. január 1-jén módosul az adózás rendjéről szóló törvény

, és a gépjárműadó bekerül azon adónemek közé, amiket kerekítés nélkül kell megfizetni.





2021-ben miért ezer forintra kerekítve kellett megfizetnem a gépjárműadót, ha a határozat rendelkező részében forintra pontosan szerepel az adó összege? 



A gépjárműadó számításának módját a gépjárműadóról szóló törvény határozza meg. Az adót az adóalap és az adómérték alkalmazásával forintra pontos összegben kell megállapítani.



Az adózás rendjéről szóló törvény szerint azonban a NAV-nál nyilvántartott adók többségét – köztük 2022. január 1-jéig a gépjárműadót is – ezer forintra kerekítve kell megfizetni. 



A kerekítés az általános matematikai szabályok alapján történik, így 499 forintig lefelé, 500 forinttól felfelé kell kerekíteni. Tehát nem csak felfelé, hanem lefelé kerekített összegek is előfordulnak. Erről a kiküldött határozatok indokolásában található részletes tájékoztatás. 



Miért a könyvelőm kapta az adókivetésről szóló határozatot? 5./b Könyvelőként miért én kapom meg a határozatokat?



Ha az adózónak van képviselője, akkor az adóhatósági iratot, így a gépjárműadóról szóló határozatot is, a képviselőjének kell kézbesíteni. 



Sok érintett magánszemély adóügyeivel úgy bízott meg számviteli szakembert, például könyvelőt, hogy állandó jelleggel, valamennyi adóügyére kiterjedő meghatalmazást adott, és nem szűkítette azokat az ügyeket, amelyekben képviselője eljárhat. A határozatot ezekben az esetekben a teljeskörű állandó meghatalmazottnak küldte a NAV.



Ha Ön nem szeretné, hogy például a gépjárműadója ügyében a könyvelője járjon el Ön helyett, akkor javasoljuk, hogy adjon be új EGYKE-adatlapot, és abban ne a minden adóügyre vonatkozó felhatalmazást válassza, hanem válassza ki azokat az ügyeket, amelyekben a könyvelő ténylegesen eljárhat. Ebben az esetben a NAV a módosítást az adatlap beküldését követő ügyeiben fogja figyelembe venni. 



Ha Ön meghatalmazott könyvelő, és ügyfele képviseletét nem vagy nem minden adóügyben látja el, így például a gépjárműadó ügyében sem, javasoljuk, hogy egyeztessen ügyfelével és tegyenek új bejelentést, amelyben csak azokat az ügyeket jelölik meg, melyekben ténylegesen el fog járni. 

A képviselet megszüntetése szintén az EGYKE-adatlapon jelenthető be.





 Hova kell megfizetni a gépjárműadót?



A gépjárműadót a 410-es adónemhez tartozó, 10032000-01079160 számú, NAV Belföldi gépjárműadó-bevételi számlára kell megfizetni. Banki átutalásnál az átutalási bizonylat közlemény rovatába az adószámot vagy az adóazonosító jelet kell beírni. Ha ez elmarad, akkor a NAV nem, vagy csak késedelmesen tudja a befizetett összeget a befizetőhöz kapcsolni. 





Hogyan tudom megfizetni a gépjárműadót?



Aki pénzforgalmi számla nyitására nem kötelezett, az fizethet 

átutalással, 

csekken, 

az elektronikus fizetéseket és elszámolásokat biztosító alrendszeren (EFER) keresztül vagy 

akár az ügyfélszolgálatokon bankkártyával.



A pénzforgalmi számla nyitására kötelezettek, például áfás egyéni vállalkozó vagy gazdasági társaság, 

kizárólag belföldi pénzforgalmi számlájukról átutalással – beleértve az EFER-es utalást is – rendezhetik a befizetést.





Nem kaptam vagy nem találom az év elején kiküldött csekket a gépjárműadó megfizetéséhez. Hogyan kérhetek csekket a befizetéshez?



Ha valaki nem kapott vagy esetleg elveszíti a csekket, akkor újat a következő módokon igényelhet: 



a NAV honlapjáról letölthető CSEKK elnevezésű nyomtatványon, ami az Általános Nyomtatványkitöltő Keretprogrammal (ÁNYK) elektronikusan, a KÜNY-tárhelyen keresztül is beküldhető a NAV-hoz, vagy kinyomtatva, papíralapon is el lehet juttatni az illetékes NAV-igazgatósághoz, 

a NAV honlapjának „Adatlapok, igazolások, meghatalmazásminták” menüpontjából letölthető „Kérelem készpénzátutalási megbízás (csekk) igényléséhez” elnevezésű nyomtatványon, amit papíralapon kell az illetékes NAV-igazgatóságra eljuttatni, 

a NAV ügyfélszolgálatain, személyesen,

a NAV Infóvonalán, a 4-es menüpont választásával (belföldről: 1819, külföldről: +36 (1) 250-9500 hívószám),

a NAV Ügyfél-tájékoztató és Ügyintéző Rendszerében (ÜCC)* a folyószámla-ügyintézés menüpont választásával (belföldről: +36 (80) 20-21-22, külföldről: +36 (1) 441-9600 hívószám).



*Az ÜCC használatához előzetesen regisztrálni kell a TEL jelű adatlap kitöltésével és elektronikus beküldésével, vagy személyes leadásával. Ügyet intézni az ezt követően kapott ügyfél-azonosító számmal (PIN kóddal) lehet, 

























	



	







A kiküldött csekken a fizetendő összeg nincs feltüntetve. A gépjárműadó összegével kapcsolatban a 9-10. pontban foglaltak szerint tájékozódhat.





Ha nem találom az év elején kiküldött gépjárműadó-határozatot, hogyan pótolhatom? Hogyan tudom ismételten letölteni vagy megnézni?







A határozat ismételt kiküldése kérhető 



a NAV Ügyfél-tájékoztató és Ügyintéző Rendszerében (ÜCC)* (belföldről: +36 (80) 20-21-22, külföldről: +36 (1) 441-9600 hívószám),

papíralapon írásban, 

e-Papíron a https://epapir.gov.hu/ (témacsoport: Iratbetekintési/másolatkészítési jog gyakorlása, ügytípus: Iratbetekintési/másolatkészítési kérelem (kivéve szabálysértés és bűnügy), illetve

ismételt kiadása, kiküldése kérhető személyesen a NAV Ügyfélszolgálatokon, ahol a határozat személyesen is megtekinthető. 







*Az ÜCC használatához előzetesen regisztrálni kell a TEL jelű adatlap kitöltésével és elektronikus beküldésével, vagy személyes leadásával. Ügyet intézni az ezt követően kapott ügyfél-azonosító számmal (PIN kóddal) lehet, 













Ha nem emlékszem arra, hogy korábban mennyi gépjárműadót fizettem, akkor hogyan tudom adószámla-egyenlegemet ellenőrizni az eBEV-portálon?



Az adószámlát az eBEV-portálon a Szolgáltatások > Adószámla és pótlékadatok > Adószámla menüpontban lehet lekérdezni. A gépjárműadó összegét a 410-es adónemnél lehet ellenőrizni. A részletes egyeztetéséhez a Tételes, vagy a Lista típusú adószámla-lekérdezést javasoljuk. 



A lekérdezéshez a NAV honlapján az Adó > Adószámla > Elektronikus lekérdezés útvonalon elérhető adószámla-lekérdezési útmutatóban, az adószámla értelmezéséhez az Adó > Adószámla > Kivonat és késedelmipótlék-értesítő útvonalon elérhető ismertetőben talál segítséget.















2021-ben meddig kell befizetni a gépjárműadót? 



A gépjárműadót főszabály szerint két egyenlő részletben kell megfizetni. A két részlet megfizetésének határideje 2021-ben április 15., illetve szeptember 15 volt.



Ha a gépjárműadóról szóló határozatot ezen időpontok után kapta meg, akkor a határozat véglegessé válása, vagyis a fellebbezési határidő lejárta után 15 napon belül kell megfizetnie az adót. (A határozatra az átvételtől számított 15 napig lehet fellebbezést benyújtani.)











Év közben vásárolt új vagy használt, de év közben újra forgalomba helyezett gépjármű után nem kaptam még határozatot, mikor fogom megkapni? Meddig kell befizetnem az adót? 



Az év közben vásárolt újként vagy újra forgalomba helyezett gépjárművek után a NAV folyamatosan küldi ki a határozatokat a gépjárműadóról.



A gépjárműadót a határozat véglegessé válása, vagyis a fellebbezési határidő lejárta után 15 napon belül kell megfizetni. (A határozatra az átvételtől számított 15 napig lehet fellebbezést benyújtani.)





Év közben használt autót vettem másik magánszemélytől. Mikor kell megfizetnem a gépjárműadót?



Ha év közben használt gépjárművet vásárolt, Önnek csak a következő évtől kell fizetnie a gépjárműadót. A gépjárműadót ugyanis főszabály szerint az fizeti, aki a járműnyilvántartásban az év első napján üzembentartóként, ennek hiányában tulajdonosként szerepel. 



Ha azonban a megvásárolt használt gépjármű ki volt vonva a forgalomból és az Ön nevére helyezik újra forgalomba, akkor a gépjárműadót az azt megállapító határozat véglegessé válásától számított 15 napon belül kell megfizetni.





Az év közben vásárolt gépjárművek tulajdonosváltását be kell-e jelenteni a NAV-hoz?



Nem. A tulajdonosváltozást a közlekedési igazgatási hatóságnál, vagyis a kormányablakban, okmányirodában kell bejelenteni.





Eladtam az autómat év közben, nekem kell az év hátralévő részében a gépjárműadót fizetnem?



Igen, ugyanis az éves adót az fizeti, aki a járműnyilvántartásban az év első napján üzembentartóként, ennek hiányában tulajdonosként szerepel. 



Azonban ha a gépjárművet kivonják a forgalomból, az adót csak időarányosan kell megfizetni. 





Használtan vett autómat a vásárlás évében eladtam, az új tulajdonos pedig rögtön kivonta a gépjárművet a forgalomból. Hogyan alakul ebben az esetben a gépjárműadó?



A gépjárműadót az fizeti, aki a járműnyilvántartásban az év első napján üzembentartóként, ennek hiányában tulajdonosként szerepel. Ha a gépjárművet a forgalomból bármely okból kivonták, akkor az adókötelezettség a forgalomból kivonás hónapjának az utolsó napján megszűnik. Ez független attól, hogy a forgalomból kivonást már az új tulajdonos kérte. Az előző tulajdonos új határozatot fog kapni, mivel a korábban előírt éves adója csökken.



Ha újra forgalomba helyezik a gépjárművet, akkor a gépjárműadót annak kell fizetnie, aki a forgalomba helyezés hónapjának utolsó napján a járműnyilvántartásban üzembentartóként, ennek hiányában tulajdonosként szerepel.





A gépjármű tulajdonosa év elején elhunyt, a hagyatéki tárgyalás már a tavasszal lezajlott. Mikor és ki fizeti a gépjárműadót? Hogyan értesül róla?



A NAV kérelemre, vagy ha értesül az elhalálozásról, akkor hivatalból soron kívüli adómegállapítási eljárást indít az elhunyt adózó után.



A NAV határozatban közli az örökösökkel az adóévre fizetendő adó összegét és a befizetés határidejét.





A NAV kérelemre, vagy ha hivatalos tudomása van az elhalálozásról, akkor hivatalból indítja meg az elhunyt adózó soron kívüli adómegállapítására irányuló eljárást



A NAV ezt követően határozatban közli az örökösökkel a 2021. adóévére vonatkozó fizetendő adó összegét és a megfizetés határidejét.



A forgalomba helyezés után mikor kell megfizetni a gépjárműadót? 



A gépjárműadó-kötelezettség a forgalomba helyezést követő hónap 1-jén kezdődik. 



A NAV a gépjárműadó kiszabásáról határozatot küld. A befizetési határidő a határozat véglegessé válása, vagyis a fellebbezési határidő lejárta után 15 nap. (A határozatra az átvételtől számított 15 napig lehet fellebbezést benyújtani.)







Külföldi rendszámú, Magyarországon használt személygépjármű után kell gépjárműadót fizetni?



Nem. Gépjárműadót a magyar hatósági rendszámtáblával ellátott gépjármű, pótkocsi, valamint a Magyarország területén közlekedő, külföldön nyilvántartott tehergépjármű után kell fizetni.





Ha eladtam az autómat és a vevő nem íratta át, ezért azt kivonták a forgalomból, bejelenthetem a mentességemet a NAV-hoz a forgalomból kivont, már más tulajdonában lévő autó után? 





A mentességet nem kell bejelenteni, a NAV a forgalomból kivonás tényéről a járműnyilvántartásból havonta értesül.



A NAV a forgalomból kivonást követő hónap első napjától időarányosan törli a gépjárműadót.





Egy magánszemély rokkantsága miatt mentesül a gépjárműadó alól, az önkormányzattól azt a tájékoztatást kapta, hogy a mentességről tájékoztatták az adóhatóságot. Tényleg így történt?



Az önkormányzatok a 2020. december 31-én nyilvántartott mentességekről adatot szolgáltattak a NAV-nak. A NAV az adatszolgáltatás alapján a mentességeket az adókivetéskor figyelembe veszi. 





A korábbi években járó kedvezményeket automatikusan figyelembe veszi a NAV, vagy be kell újra jelenteni azokat a GJADO-adatlapon?



A korábban is élő mentességeket újból nem kell bejelenteni. 



A NAV az önkormányzatoktól a 2020. december 31-én nyilvántartott és hatályos mentességekre vonatkozó adatokat megkapta, azokat az adókivetésnél hivatalból figyelembe veszi, vette. 



Ha új mentességet szeretne igénybe venni vagy szünetelést, adókedvezményt kér, akkor azt a GJADO „adat- és változásbejelentő lap a gépjárműadó mentesség / kedvezmény / szüneteltetés igénybevételéhez” elnevezésű adatlap benyújtásával teheti meg. 



Az adatlap benyújtható 

az Online Nyomtatványkitöltő Alkalmazásban (ONYA) és

az Általános Nyomtatványkitöltő Keretprogramban (ÁNYK) elektronikusan,  illetve 

a központi ügyfélszolgálatokon papíralapon is.





Elektromos gépjármű után kell-e gépjárműadót fizetni?



A környezetkímélő gépjármű adómentes. I

lyen az elektromos és a nulla emissziós gépkocsi. Ezek a következők:

tisztán elektromos gépkocsi (a forgalmi engedélyben 5E környezetvédelmi osztály szerepel),

külső töltésű (plug-in) hibrid (a forgalmi engedélyben 5P környezetvédelmi osztály szerepel),

növelt hatótávolságú hibrid (a forgalmi engedélyben 5N környezetvédelmi osztály szerepel),

nulla emissziós gépkocsi (a forgalmi engedélyben 5Z környezetvédelmi osztály szerepel).





„P” betűjelű ideiglenes rendszámtáblával ellátott gépjármű után kell-e gépjárműadót fizetni?



Igen, 23.000 forint gépjárműadót kell fizetni a „P” betűjelű ideiglenes rendszámtáblával rendelkező jármű után. Az adókötelezettség a rendszámtábla kiadásakor keletkezik. 





Ha ellenőrizni szeretném, hogy a kiszabott gépjárműadó összege helyes, hogy tudom kiszámolni annak mértékét?



A kiküldött határozat indokolása részletesen tartalmazza a gépjárműadó számítására vonatkozó információkat, amely alapján ellenőrizhető az adó összegének helyessége. Az adó alapját és mértékét a gépjárműadóról szóló törvény határozza meg.



A számítás ellenőrzéséhez a NAV honlapján az Információs füzetek menüpontban elérhető, 95. számú A belföldi gépjárművek adója című információs füzet 9. pontja is segíthet. 







Mi a teendőm, ha az önkormányzatnál a gépjárműadóban túlfizetésem van? Figyelembe veszi ezt a NAV? 



Nem. Ha Önnek az önkormányzathoz 2021 előtt befizetett adóból visszajár, akkor azt nem a NAV, hanem az önkormányzati adóhatóság téríti vissza. 



A visszatérítéshez kérelmet kell benyújtani az önkormányzati adóhatósághoz.