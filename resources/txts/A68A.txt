Tájékoztató

a gépjárműadó-hátralékkal kapcsolatban



Ha magánszemélyként a személyes ügyfélkapura vagy gazdálkodóként a cégkapura értesítést kapott a 2021. szeptember 30-áig 1 000 forint vagy azt meghaladó gépjárműadó-hátralékról, akkor a tartozás pontos összegéről az alábbiak szerint tájékozódhat.



Adószámla-kivonat



Azon ügyfeleink, akik legalább 1 000 forint túlfizetéssel, vagy 5 000 forint tartozással rendelkeztek, a fenti értesítést megelőzően kiküldött adószámla-kivonaton is értesülhettek az azon feltüntetett időpontig fennálló egyenlegükről. A 2021. szeptember 15-ét követően küldött adószámla-kivonat már tartalmazta a gépjárműadó második részletét is.



eBEV portál



A gépjárműadó-tartozás pontos összegét, a korábbi befizetéseket és az adószámla egyenlegét az adószámla tartalmazza, ami elektronikusan az eBEV Portál (gov.hu) felületen kérdezhető le. A lekérdezés menetéről általános tájékoztatást a Segédlet gépjárműadó-lekérdezéshez (gov.hu) felületen kaphat.



Telefon



Fentiek mellett ügyfeleink a gépjárműadó tartozás összegéről, illetve a kapcsolódó korábbi befizetéseikről telefonon keresztül a NAV Ügyféltájékoztató és Ügyintéző Rendszerén (ÜCC) keresztül is tájékozódhatnak 



A NAV ÜCC vonala Magyarországról a 06 (80) 20-21-22, külföldről a +36 (1) 441-9600 telefonszámon érhető el hétfőtől csütörtökig 8:30-16:00 óráig, pénteken 8:30-13:30 óráig. Használata regisztráció után, ügyfélazonosító számmal lehetséges, ami legegyszerűbben az Online Nyomtatványkitöltő Alkalmazás (gov.hu) felületen (Új nyomtatvány/Bejelentés/Kérelmek/TEL útvonalon), illetve a TEL nyomtatványon kérelmezhető.



A gépjárműadóról további általános információ az alábbi linken található:

https://nav.gov.hu/nav/gyik/gepjarmuado

https://nav.gov.hu/nav/inf_fuz/2021