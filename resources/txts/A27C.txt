Adatváltozás bejelentése





I. Ki jelenthet be adatváltozást?



Aki egyéni vállalkozói tevékenységet folytat, tehát már működő egyéni vállalkozó



.

II. Hol intézhető?



Az egyéni vállalkozó az egyéni vállalkozók nyilvántartásában szereplő adatainak megváltozását a Webes Ügysegéden keresztül lehet bejelenteni.





III. Milyen iratokra van szükség?



A Webes Ügysegéden keresztüli elektronikus ügyintézéshez nem szükségesek iratok.









IV. Milyen költségei vannak a bejelentésnek?



Az adatváltozás bejelentése díj- és illetékmentes, azaz ingyenes.





V. Ügyintézési idő



Sürgősségi eljárásra nincs mód. Ha a bejelentő a Webes Ügysegéden elérhető változásbejelentő űrlapot megfelelően töltötte ki, a NAV a megváltozott adatokat haladéktalanul nyilvántartásba veszi, és a megváltozott adatokról a bejelentőt a Webes Ügysegéden keresztül tájékoztatja. Sürgősségi eljárásra nincs mód.





VI. Érdemes tudni



1. Adatok változása



Az egyéni vállalkozó köteles 15 napon belül a Webes Ügysegéd változásbejelentési űrlapján bejelenteni, ha az Egyéni Vállalkozók Nyilvántartásában szereplő adatai megváltoznak. 



Nem kell azonban bejelentenie 

a természetes személyazonosító adatok: név, születési hely, születési idő, anyja neve, valamint  

a lakcím-

és állampolgársági adatokat,

mivel ezeket a NAV automatikusan frissíti.

A Webes Ügysegéden keresztül megtett adatváltozás-bejelentés akkor eredményes, ha a megváltozott adatok nyilvántartásban is szerepelnek. Az erről szóló értesítés a Webes Ügysegéden elérhető, onnan letölthető. A bejelentett adatok ellenőrizhetők az Egyéni Vállalkozók Nyilvántartásában.



2. Nyilatkozatok változása





Az adózási nyilatkozatok, például az áfanyilatkozatok változását továbbra is a 

20T101E jelű űrlapon az Általános Nyomtatványkitöltő Keretprogramban (ÁNYK) vagy

az Online Nyomtatványkitöltő Alkalmazásban (ONYA) az „Egyéni vállalkozó bejelentése” menüpontjában 

kell bejelenteni.



Az ÁNYK-s nyomtatványt az Ügyfélkapun keresztül kell benyújtani, az ONYA-n a bejelentés – KAÜ-azonosítás után – közvetlenül, online megtehető a NAV-hoz, az alkalmazás a bejelentés eredményéről és esetleges hibáiról, hiányosságairól azonnali visszajelzést ad.







VII. Elektronikus ügyintézés



1. Webes Ügysegéd



Az adatváltozást kizárólag elektronikusan, a Webes Ügysegéden keresztül lehet bejelenteni.



Elektronikusan intézhető:

a tevékenység megkezdésének bejelentése,

az adatváltozás bejelentése,

a tevékenység szüneteltetésének bejelentése,

a tevékenység szünetelés utáni folytatásának bejelentése,

a tevékenység megszüntetésének bejelentése.



Kizárólag elektronikusan intézhető:

az adatváltozás bejelentése,

a tevékenység szüneteltetésének bejelentése,

a tevékenység szünetelés utáni folytatásának bejelentése.



2. 





A Webes Ügysegéd használatának általános feltételei



Azonosítás



A Webes Ügysegéd KAÜ-azonosítással vehető igénybe, tehát

Ügyfélkapu-regisztrációval vagy

Részleges Kódú Telefonos Azonosítással (RKTA) vagy

e-személyi igazolvánnyal.



Ügyfélkapu nyitható 

személyesen bármely okmányirodában és kormányablakban, a NAV kiemelt ügyfélszolgálatain, egyes postahivatalokban, illetve 

elektronikusan, e-személyi igazolvánnyal az ugyfelkapu.gov.hu webes felületen.



A Részleges Kódú Telefonos Azonosítási szolgáltatásra személyesen, bármely okmányirodában és kormányablakban regisztrálhat.



A KAÜ-szolgáltatással kapcsolatos kérdéseivel forduljon bizalommal a 1818-as hívószámon elérhető Kormányzati Ügyfélvonalhoz.



Bejelentkezés



A Webes Ügysegédbe KAÜ-azonosítással lehet bejelentkezni. Az azonosítási mód – Ügyfélkapu, RKTA, e-személyi – kiválasztása és az azonosító adatok megadása után néhány másodpercen belül megjelenik a Webes Ügysegéd főoldala.



A Webes Ügysegéd legtöbb szolgáltatásának használatához, például új kérelem, bejelentés, nyilatkozat benyújtásához be kell jelentkezni.



Személyes adatok megadása az első belépéskor



Sikeres azonosítás után, a Webes Ügysegéd első használatakor meg kell adni a hiányzó azonosító adatokat és az elektronikus levélcímet (e-mail-címet) is.



Kérelem, bejelentés, nyilatkozat összeállítása



A sikeres azonosítás után a kiválasztott ügytípushoz tartozó űrlap jelenik meg, amelynek mezőit értelemszerűen kell kitölteni. A Webes Ügysegéd a kitöltés közben megjeleníti az esetleges hibákat.



Kérelem, bejelentés, nyilatkozat benyújtása



A kérelem, bejelentés, nyilatkozat benyújtásával az ügy intézése megkezdődik, ezt a Webes Ügysegéd visszaigazolja.



Kérelem, bejelentés, nyilatkozat státusza



Ismételt bejelentkezéssel akár utólag is megtekinthetők a Webes Ügysegédről indított ügyek és azok státusza. 



A bejelentett adatok ellenőrizhetők az Egyéni Vállalkozók Nyilvántartásában.





VIII. Letölthető anyagok



Önálló Vállalkozók Tevékenységi Jegyzéke (ÖVTJ-kódok)

Segédlet az egyéni vállalkozói tevékenység elkezdésének bejelentéséhez

Kitöltési útmutató az adózási adatokhoz

A KSH honlapján további segítség található a választott tevékenység ÖVTJ-kód szerinti besorolásáról:

https://ksh.hu/docs/osztalyozasok/ovtj2/ovtj_tartalom_2019_11.pdf?lang=hu

A Magyar Kereskedelmi és Iparkamara honlapján elérhető a bejelentéshez, hatósági engedélyhez kötött gazdasági tevékenységek katalógusa: https://e-tus.hu/etus/











IX. További információ



További információ telefonon a NAV Infóvonalán, a 1819-es számon vagy személyesen a NAV ügyfélszolgálatain kérhető.



Fogalmak



Gyakran ismételt kérdések



X. Jogszabályok

	2009. évi CXV. törvény az egyéni vállalkozóról és az egyéni cégről,

	2009. évi LXXVI. törvény a szolgáltatási tevékenység megkezdésének és folytatásának általános szabályairól,

	210/2009. (IX. 29.) Korm. rendelet a kereskedelmi tevékenységek végzésének feltételeiről,

	5/1997. (III. 5.) IKIM rendelet az egyes ipari, kereskedelmi és idegenforgalmi tevékenységek gyakorlásához szükséges képesítésekről,

	21/2010. (V. 14.) NFGM rendelet az egyes ipari és kereskedelmi tevékenységek gyakorlásához szükséges képesítésekről,

	Az EURÓPAI PARLAMENT ÉS A TANÁCS 2006. december 12-i 2006/123/EK IRÁNYELVE a belső piaci szolgáltatásokról.