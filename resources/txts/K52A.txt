Tájékoztatás a rendezett munkaügyi kapcsolat feltételrendszerének változásáról



A NAV a honlapján havi rendszerességgel nyilvánosságra hozza azokat az adózókat, akik/amelyek nem felelnek meg a rendezett munkaügyi kapcsolatok követelményének. 



A rendezett munkaügyi kapcsolat feltételrendszere 2021. március 11. óta egy új, a foglalkoztatás-felügyeleti hatóság tevékenységéről szóló 115/2021. (XIII. 10.) Korm. rendeletben lett szabályozva.



A változás azt eredményezi, hogy a 2021. március 11-ét követően végleges határozattal megállapított egyszeri adózói mulasztás már önmagában nem rendezett munkaügyi kapcsolatot eredményez, a nem rendezettség megállapításához ismételt mulasztás feltárására és szankcionálására tehát nincs szükség.



A jogszabályváltozás a közzétételi kötelezettséget is érinti, így a NAV a soron következő közzétételkor elsőként, majd azt követően folyamatosan az alábbi listákat hozza nyilvánosságra:



A be nem jelentett alkalmazottat foglalkoztató adózók közzététele 

Az Art. 265. § (1) bekezdése miatti közzétételi lista

Fájlnév: Be nem jelentett alk. fogl. adózók összesen



A foglalkoztatás-felügyeleti hatékonyság tevékenységéről szóló kormányrendeletnek megfelelő szerinti, tehát a 2021. március 10-ét követően hatályba lépett rendelkezések szerinti, rendezett munkaügyi kapcsolatok követelményének nem megfelelő adózók közzététele 

Az Art. 265. § (2) bekezdése miatti közzétételi lista

Fájlnév: Nem rendezett munkaügyi kapcs. rend. adózók új rend. szerinti



A 2021. március 10-el bezárólag hatályban lévő rendelkezéseknek megfelelő, az államháztartásról szóló törvény végrehajtásáról szóló kormányrendelet szerinti, rendezett munkaügyi kapcsolatok követelményének nem megfelelő adózók közzététele 

A 2021. március 10-ei állapotnak megfelelő közzétételi lista, nyilvánosságra hozva mindaddig, amíg azon olyan adózók is szerepelnek, akik/amelyek adatai a 2021. március 10-ei jogszabályi rendelkezéseknek megfelelően lettek közzétéve, és esetükben a két éves közzétételi időtartam még nem telt el.

Fájlnév: Nem rendezett munkaügyi kapcs. rend. adózók régi rend. szerinti