Április 1-től már a 21ELEKÁFA-nyomtatványon kell visszaigényelni a külföldön megfizetett áfát





2021. április 1-től a 21ELEKÁFA-nyomtatvány legfrissebb verzióját kell kitölteniük és beküldeniük a Nemzeti Adó- és Vámhivatalhoz (NAV) azoknak a magyar adózóknak, akik visszaigénylik a más tagállamban rájuk áthárított hozzáadottérték-adót (általános forgalmi adót). Ettől az időponttól a 20ELEKÁFA-űrlap már nem használható a visszatérítéshez, illetve a korábbi időszakra vonatkozó igények érvényesítéséhez. 



A 21ELEKÁFA-nyomtatvány a következő linken érhető el:

https://www.nav.gov.hu/nav/letoltesek/nyomtatvanykitolto_programok/nyomtatvanykitolto_programok_nav/kerelmek/21ELEKAFA.html.



Az Észak-Írország által aktuálisan megadott és elfogadott termékkódokat a 21ELEKÁFA-nyomtatvány kitöltési útmutatója tartalmazza. Szolgáltatások szempontjából az Egyesült Királyság – beleértve Észak-Írországot – egységesen nem viszonos harmadik, azaz Európai Unión kívüli országnak tekintendő, így a szolgáltatások árában áthárított adó visszaigénylésére a 2020 után teljesített ügyleteknél nincs lehetőség.