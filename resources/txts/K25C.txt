2. dia

Az interneten rendelt küldemények behozatalának szabályai 2021. július 1-jén megváltoztak.

3. dia

A módosult szabályok a vásárlóknak, a szállítmányozóknak és a vámhatóságnak is jelentős változásokat hoztak a küldemények rendkívül magas száma miatt.

4. dia

Az Európai Unión kívülről rendelt, 22 eurót meg nem haladó értékű küldemények áfamentessége megszűnt. 

5. dia (Javasoljuk a dián a sorrendet e szövegnek megfelelően módosítani, tehát: 1: vám-árunyilatkozat, 2. áfafizetés, 3. vámmentesség)

A 150 eurót meg nem haladó értékű küldeményekre minden esetben vám-árunyilatkozatot kell benyújtani, és a küldemények után áfát kell fizetni. Ez a felület ezt a célt szolgálja.

Fontos, hogy a 150 eurót meg nem haladó értékű küldemények vámmentessége változatlanul fennáll. 

6. dia

Jövedéki termék – például dohány- vagy alkoholtermék – kölnivíz és parfüm csak akkor jelenthető be ezen a felületen, ha azt egy Európai Unión kívüli magánszemély ajándékként küldi egy belföldi magánszemélynek. Küldeménye nem tartalmazhat engedélyköteles árut, például gyógyszert, fegyvert vagy kábítószert.

7-8. dia

Ez a felület csak az Európai Unión kívülről, például Kínából, az USA-ból vagy Angliából szállított küldeményekre használható. Ha a vásárlás az Európai Unió valamely tagállamában, például Németországban történik, akkor nem kell vám-árunyilatkozatot benyújtani.

9. dia

A vám-árunyilatkozatot csak akkor tudja benyújtani, ha előzetesen jelezte ezt a szándékát a szállítmányozónak vagy a postai szolgáltatónak, és a szolgáltató értesítette önt küldeménye megérkezéséről. 

10-11. dia

A vám-árunyilatkozatot a rendelkezésére álló dokumentumai, például a számla alapján, ügyfélkapu-regisztrációval tudja kitölteni számítógépről vagy bármilyen mobil eszközről. 

12-17. (javasoljuk, hogy a mozzanatokat jelölő kék pöttyök sorban egymás után jelenjenek meg)

Az adatokat néhány egyszerű lépésben, egy könnyen áttekinthető felületen adhatja meg, elmentheti tervezetként vagy benyújthatja a kész vám-árunyilatkozatot.

18.

A folyamat végén tájékoztatást kap a fizetendő áfa összegéről és azonnal be is fizetheti azt, ha vásárláskor ez még nem történt meg. 

19.

Az áfa megfizetése után küldeményét a szolgáltatója kézbesíti önnek. Az áfán kívül nincs fizetési kötelezettsége a Nemzeti Adó- és Vámhivatalnak, szolgáltatója azonban egyéb díjakat is felszámíthat.



Köszönjük figyelmét!