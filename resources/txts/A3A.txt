Június 10-től az Egyesült Királyságban letelepedett adóalanyok az IAFAK nyomtatványon igényelhetik vissza a Magyarországon megfizetett áfát



	Az elismert harmadik államban letelepedett adóalany, akinek az Európai Közösségen kívüli olyan államban van gazdasági célú letelepedési helye, lakóhelye vagy szokásos tartózkodási helye, mely állam és Magyarország között viszonosság áll fenn, kérheti az általa Magyarországon beszerzett termékeket, igénybe vett szolgáltatásokat terhelő előzetesen felszámított általános forgalmi adó (és kompenzációs felár) visszatéríttetését. 

	

2021. június 10-től az Egyesült Királyságban (GB), mint elismert harmadik államban letelepedett adóalany az IAFAK nyomtatványon kérheti a Magyarországon beszerzett termékeket, igénybe vett szolgáltatásokat terhelő általános forgalmi adó (és kompenzációs felár) visszatéríttetését a Nagy-Britannia és Észak-Írország Egyesült Királyságának az Európai Unióból és az Európai Atomenergia-közösségből történő kilépéséről szóló Megállapodás Írországról/Észak-Írországról szóló Jegyzőkönyvben foglaltak figyelembevételével.



Az adóvisszatérítés kérelmezésére mindazon ügyletek esetében lehetőség van, amelyek teljesítési időpontja 2021. január 1-jére vagy azt követő időpontra esik. 



	Az IAFAK nyomtatvány legfrissebb verziója megtalálható a NAV honlapján:

	

https://www.nav.gov.hu/nav/letoltesek/nyomtatvanykitolto_programok/nyomtatvanykitolto_programok_nav/kerelmek/IAFAK.html