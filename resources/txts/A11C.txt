Meddig vagyok jogosult ingyenes orvosi ellátásra, ha befejeztem a tanulmányaimat?





Az ingyenes orvosi ellátás nem a tanév végéhez, hanem a diákigazolvány érvényességéhez igazodik. 

A tanulói, hallgatói jogviszony megszűnése után a diákigazolvány október 31-éig érvényes. Ez után még további 45 napig jár az ellátás, ha a jogviszony a megszűnése előtt legalább 45 napig folyamatos volt. 



Ha a volt nappali tagozatos diák nem tanul tovább, illetve nem helyezkedik el – és egészségügyi ellátásra más jogcímen sem, például … jogosult –, akkor december 16-ától, azaz a diákigazolvány lejárta utáni 46. naptól kell egészségügyi szolgáltatási járulékot fizetnie. Ez idén havonta 
8 000 forint, naponta 270 forint. 



A járulékfizetést a tanulónak, hallgatónak – a korábbi gyakorlattal ellentétben – nem kell bejelentenie, azt a Nemzeti Adó- és Vámhivatalhoz (NAV) automatikusan előírja a Nemzeti Egészségbiztosítási Alapkezelő adatszolgáltatása alapján.



Az egészségügyi szolgáltatási járulékot – átutalással vagy csekken – a tárgyhónapot követő hónap 12-éig, tehát januárra például február 12-éig kell befizetni a NAV Egészségügyi szolgáltatási járulék beszedési számla elnevezésű, 10032000-06055826 számú számlára. Átutaláskor a közlemény rovatban az adóazonosító jelet kell feltüntetni.



Lehetőség van arra is, hogy az egészségügyi szolgáltatási járulékot a volt diák helyett – hozzájárulásával és a NAV jóváhagyásával – más személy vagy szervezet fizesse meg.



Az egészségügyi szolgáltatási járulék fizetéséről további információ a NAV honlapján, a 91. számú információs füzetben található, vagy a 1819-es Infóvonalon kérhető általános tájékoztatás.