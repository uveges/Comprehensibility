A fizikai alkalmassági vizsgálat szabályai és követelményei

a

Nemzeti Adó- és Vámhivatalnál














Készítette:

a NAV Képzési, Egészségügyi és Kulturális Intézetének

Pénzügyőr Képzési Főosztály

Bűnügyi és Intézkedéstaktikai Képzési Osztálya



















































2021








Tisztelt Érdeklődő!





A Nemzeti Adó- és Vámhivatalhoz pénzügyőri munkakörbe jelentkezőknek egészségi, pszichológiai és fizikai alkalmassági vizsgálaton kell átesniük. Ennek részleteit jogszabály határozza meg.





E tájékoztatóban a fizikai alkalmassági vizsgálat szabályairól és követelményekről olvashat részletesen, bízunk benne, hogy összefoglalónk hozzájárul eredményes felkészüléséhez.





Nemzeti Adó- és Vámhivatal








I. Általános szabályok



A vizsgálat célja



A fizikai alkalmassági vizsgálat célja 

a pénzügyőrök, valamint 

a pénzügyőri munkakörbe jelentkezők 

fizikai erőnlétének és állóképességének felmérése.



A vizsgálat feltétele



Fizikai alkalmassági vizsgálaton az vehet részt, aki az egy évnél nem régebbi egészségi alkalmassági vizsgálatán „Egészségileg alkalmas” minősítést kapott.



A követelmények



A vizsgálaton résztvevőknek  

a nemüktől 

életkoruktól, továbbá 

betöltendő munkakörüktől 

függő, differenciált követelményeknek kell megfelelniük.



Kötelező gyakorlat



A fizikai erőnléti vizsgálaton minden jelentkezőnek kötelező a 2000 méteres síkfutás. A gyakorlatot úgy kell teljesíteni, hogy a mellékelt táblázat szerinti besorolás alapján az legalább 1 pontot érjen.



Választható gyakorlatok



A kötelező futáson kívül a következő kilenc gyakorlat közül további legfeljebb négyet kell még választani és eredményesen teljesíteni a minimális pontszám, vagyis a 61 pont eléréséig:

fekvőtámaszban karhajlítás és -nyújtás,

hajlított karú függés,

fekvenyomás,

4x10 méteres ingafutás,

helyből távolugrás,

hanyatt fekvésből felülés

fekvőtámasztartás,

fal melletti ülőtartás,

hanyatt fekvésben lábtartás.





A felmérésen részt vevők az egyes gyakorlatokat egy adott fizikai alkalmassági vizsgálaton belül egy alkalommal megismételhetik.



A rendelkezésre álló idő





A felmérés teljesítésére 90 perc áll rendelkezésre. 



A felmérés előtt további 15 perc általános bemelegítés, a mozgásformák váltásánál mozgásformánként legfeljebb 10 perc pihenőidő biztosított.



Ha a felmérésen részt vevő személy az egyes mozgásformák végrehajtása során elért eredményére figyelemmel kéri, a kérdéses mozgásformát az adott fizikai alkalmassági vizsgálat során egy alkalommal megismételheti.



Pontozás



Az egyes gyakorlatokért külön-külön legfeljebb 25 pont adható, többletpont kivételes teljesítmény esetén sem szerezhető.





Minősítés



A pénzügyőr vagy pénzügyőri munkakörbe jelentkező minősítése

60 pontig „Fizikailag alkalmatlan”,

61 ponttól „Fizikailag alkalmas”.



Jogorvoslat



A fizikai alkalmassági vizsgálaton kapott minősítéssel szemben nem nyújtható be felülvizsgálati kérelem!










II. A fizikai felmérés menete, további részletek



A fizikai állapotot csak sportszakember mérheti fel.



A fizikai állapotot olyan helyszínen kell felmérni, ahol erre minden feltétel adott. A felvételre jelentkezőket a pontos helyszínről az illetékes humánpolitikai szervezeti egység előzetesen tájékoztatja.



A fizikai felmérésen kizárólag megfelelő sportruházatban lehet részt venni. 



A felmérés előtt közvetlenül

a fizikai alkalmassági vizsgálatot végző személy fényképes igazolvánnyal igazolja magát, valamint 

az orvos által aláírt és lebélyegzett fizikai alkalmassági vizsgálati lapot 2 példányban átadja a fizikai felmérést irányító személynek. 

Ha az orvos által aláírt vizsgálati adatlap nem áll a helyszínen rendelkezésre, a felmérést nem lehet elvégezni.



A felmérésen részt vevő az általa tetszőlegesen kiválasztott 4 mozgásformát a felmérés megkezdése előtt bediktálja a felmérést irányító személynek. Érdemes olyan mozgásformát választani, amit a részt vevő már gyakorolt és ismer, ne a felmérésen próbálja ki először.



A felmérés megkezdése előtt önállóan lehet bemelegíteni.



A felmérés minden esetben a kötelező mozgásformával, a 2000 méteres síkfutással kezdődik.



A mozgásformák végrehajtásának sorrendjét a fizikai felmérést irányító személy – sportszakmai szempontok figyelembevételével – határozza meg.



A mozgásformák végrehajtása előtt a fizikai felmérést irányító személy pontosan elmagyarázza, ha kell, bemutatja a gyakorlatok megfelelő végrehajtásának módját.



Ha a felmérés alatt a résztvevőnek bármilyen egészségügyi, fizikai problémája, fájdalma lép fel, azt azonnal köteles jelezni a felmérést irányítónak.



A fizikai felmérés előtti három napban már nem javasolt a sportolás, érdemes az izmokat pihentetni a terhelés előtt.



A fizikai felmérés előtt 2 órával javasolt

kisebb mennyiségű szénhidráttartalmú étel, például müzli, pékáru, banán, csokoládé fogyasztása, 

és a szénsavas italok kerülése.



Felkészüléskor javasolt a 2000 méter futás után a választott gyakorlatokat is elvégezni, mivel a futás után a csökkenhet a teljesítmény. 



Ha a fizikai felmérés sikeres teljesítéséhez felkészülési időre van szüksége, vagy megbetegszik, mindenképpen jelezze az illetékes humánpolitikai feladatokat ellátó személynek! Lehetőség van későbbi időpont kijelölésére, viszont ennek függvényében a felvételi eljárás ideje elhúzódik.








III. Az egyes mozgásformák szabályos végrehajtása





1. 2000 méteres síkfutás



Kiinduló helyzet: a rajtvonal mögött álló rajthelyzet.



Feladat: 2000 méter távolság megtétele időre.



Értékelés: az időmérést – perc, másodperc rögzítésével – a célvonalon áthaladás zárja.












2. Fekvőtámaszban karhajlítás és -nyújtás









Kiinduló helyzet: mellső fekvőtámasz a talajon 

a karok vállszélességben, nyújtottan, előre néző ujjakkal a talajon, 

a törzs egyenes, 

a térd nyújtott, 

a lábak összezárva, 

a fej mérsékelten emelt, előre néz.



Első ütem: mindkét kar hajlítása úgy, hogy a mellkas a talajt érje 

a könyökök kissé kifelé állnak, nem a törzshöz szorítva, 

a láb és a törzs egy vonalban, 

a csípő nem leengedett és nem emelt, 

a fej előre néz)



Második ütem: mindkét kar nyújtása 

hasonlóan a kiinduló helyzethez.



Feladat: 30 másodpercen keresztüli folyamatos végrehajtás.



Értékelés: kizárólag a szabályosan végrehajtott gyakorlatok számítanak bele az értékelésbe. Ha a térd a talajt érinti, a számolás megáll, a gyakorlat nem folytatható tovább.












3. Hajlított karú függés



Kiinduló helyzet: hajlított karú függés 

a karok vállszélességben, alsó vagy felső madárfogással, 

az áll a rúd vagy a nyújtó felett, melyre nem támaszkodhat.



Feladat: a kiinduló helyzet megtartása mért időre.



Értékelés: a mért idő – másodpercben – a függés megkezdése és a végrehajtó szemmagasságának a nyújtó vagy a rúd alá süllyedéséig.










4. Fekvenyomás









Kiinduló helyzet: 

hanyatt fekvés, 

súlyzórúd tartása mellső rézsútos középtartásban, körülbelül vállszélességben vagy kicsit szélesebben.



1. ütem: páros karhajlítás, súlyzórúd leengedése mellig.



2. ütem: karok nyújtása kiinduló helyzetbe.



Feladat: a férfiaknak 60, nőknek 25 kilogramm – rúd és tárcsa együttes súlya – kinyomása hanyatt fekvő helyzetből, fekvőpadon.



Értékelés: kizárólag a szabályosan végrehajtott gyakorlatok számítanak bele az értékelésbe, időkorlát nincs.



Megjegyzés: a baleset megelőzése érdekében a gyakorlatot két segítővel kell végrehajtani, valamint ügyelni kell arra, hogy a súlyzórúd leengedésekor az ne zuhanjon a mellkasra, azaz a gyakorlat negatív szakasza kontrollált legyen.










5. 4×10 méteres ingafutás







Kiinduló helyzet: a rajtvonal mögött álló rajthelyzet.



Feladat: a 4×10 méteres táv megtétele időre úgy, hogy a futó az egymástól 10 méterre lévő két vonal közt fut. Fordulónként lábbal érinteni kell, az elöl lévő vonalat. 



Értékelés: az időmérést – másodperc, tizedmásodperc rögzítésével – a másodszori áthaladás zárja a rajt–cél vonalon. 



Megjegyzés: elesést esetén ismételhető a gyakorlat. 










6. Helyből távolugrás











Kiinduló helyzet: az ugróvonal mögötti álló helyzet.



Feladat: helyből karlendítéssel, páros lábbal elrugaszkodással elugrás a legnagyobb távolságra.



Értékelés: az ugróvonaltól mért legközelebbi, talajszintet érintő távolság. A gyakorlatot háromszor lehet végrehajtani, a három eredmény közül a legjobb számít a felmérésbe.





















7. Hanyatt fekvésből felülés:



    





Kiinduló helyzet: hanyatt fekvés 

nagyjából derékszögben hajlított lábbal, 

rögzített lábfejjel (segédeszközzel, társ segítségével), 

kezek tarkóra tartása vagy mell előtt keresztben felkarra fogás.



1. ütem: felülés, egy könyök érinti a térdet.



2. ütem: ereszkedés kiinduló helyzetbe.



Feladat: 1 percen keresztüli folyamatos felülés.



Értékelés: kizárólag a szabályosan végrehajtott gyakorlatok számítanak bele az értékelésbe. A kiválasztott kéztartáson a végrehajtáskor már nem lehet változtatni, javasolt a mellkas előtt összefont kar. Fekvő helyzetben a pihenés nem megengedett, kizárólag ülve, zsugortartásban van rá lehetőség, de a kéztartást elengedni nem lehet. A fekvő helyzetben pihenéssel a számolás megáll, gyakorlat nem folytatható tovább.



Megjegyzés: a gyakorlat után érdemes nyújtani:









8. Fekvőtámasztartás:







Kiinduló helyzet: mellső fekvőtámasz a talajon 

a karok vállszélességben, nyújtottan, előre néző ujjakkal a talajon, 

a törzs egyenes, 

a térd nyújtott, 

a fej a törzzsel egyvonalban előre néz.



Feladat: a kiinduló helyzet megtartása időre.



Értékelés: a mért idő – másodpercben – a tartás megkezdésétől addig a pillanatig, amikor bármely testrész a talajjal érintkezik.










9. Fal melletti ülőtartás







Kiinduló helyzet: a falfelülettel párhuzamosan a teljes hát támaszkodik, 

a comb és a lábszár derékszöget zár be, 

a karok mellkas előtt összefonva, vagy a test mellett lógatva.



Feladat: a kiinduló helyzet megtartása időre.



Értékelés: mért idő – másodpercben – a tartás megkezdésétől addig a pillanatig, amikor a derékszög a comb és a lábszár között megszűnik.

















10. 



Hanyatt fekvésben lábtartás







Kiinduló helyzet: hanyatt fekvés, 

karok helyzete a test mellett két oldalt a talajon, vagy 

a kezek tarkón, összefont ujjakkal 



Feladat: páros lábemelés a talajtól 25 centiméter magasra a felmérést végző jelzésére, és annak megtartása időre.



Értékelés: mért idő – másodpercben – a tartás megkezdése és a láb behajlítása, vagy földhöz érintése között.



Megjegyzés: a gerincvonal deréktájéki helyes tartása érdekében engedélyezett a kezek farizom alá helyezése. 
I. 	csoport (29 év alatt)



csoport (30-35 éves kor között)



csoport (36-40 éves kor között)



csoport (41-49 éves kor között)