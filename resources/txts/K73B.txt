Számlázási láncok nyomában

Magyarországon a kötelező online számlaadat-szolgáltatás bevezetésével tekintélyes méretű, valós idejű adathalmaz került a Nemzeti Adó- és Vámhivatal birtokába. Ez áttörést jelent a csalárd szándékkal létrehozott számlázási láncolatok mögött rejtőzködő szereplők felderítésében is. A szándékos jogsértőkkel szemben célzottabb és gyorsabb fellépésre van lehetőség. Az adatok alapján egyértelműen elkülöníthetők a csalárd és a jogkövető adózók is.

A kötelező adatszolgáltatás mérföldkövei



2018. július 1.

Kötelező adatszolgáltatás bevezetése a 100 ezer forintnál több áfát tartalmazó, belföldi adóalanyok közötti számlákról.

2020. július 1.

A számla áfatartalmától függetlenül kötelező az adatszolgáltatás a belföldi adóalanyok közötti számlázásokról. 

2021. január 1. 

Minden belföldi teljesítési helyű számlát jelenteni kell, és ez vonatkozik azokra a számlákra is, amelyeknél a vevő természetes személy. 

Kockázatelemzés az online számlaadat-szolgáltatás adatainak alapján

Folyamatba épített kockázatelemzés: azonnali jelzés kockázati profilok alapján, célzottabb kiválasztás kiutalás előtti ellenőrzésre.

Példa kockázati profilra:

Profil: „az online számlaadat-szolgáltatásokban szereplő eladó végrehajtás alatt áll és a fizetési határidő még nem telt el”

A számlaadatok beérkezése után valós időbejű információval szolgál a követelésfoglalások céljából, ami támogatja a végrehajtási szakterület munkáját.

Utólagos kockázatelemzés

A beérkező számlaadatokat a rendszer összeveti az áfabevallások adataival, az eltéréseket kiszűri, több adatkörrel való együttes elemzést tesz lehetővé, és a számlázási láncolatokat hálózat-vizualizációs eszközön megjeleníthetővé teszi.





A nyilak az eladótól a vevő irányába mutatnak és a belföldi partnerek közötti számlaázási kapcsolatokat jelzik.

A NAV 2021. március 11-ig 1 600 adóellenőrzést fejezett be, 50,3 milliárd forint nettó adókülönbözet feltárásával és 686 millió forint mulasztási bírság kiszabásával.