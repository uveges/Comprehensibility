
       A gépjárművek üzemeltetésével kapcsolatos költségek elszámolása
                                    2021

A személyi jövedelemadóról szóló törvény[1] a gépjárművek  hivatali,  üzleti
használatának  kiadásait  az   elismert   költségek   között   nevesíti.   A
költségelszámolás attól is függ, hogy a magánszemély milyen  tevékenységéhez
vagy jogviszonyára használja az adott járművet. Ez az  információs  füzet  a
gépjárművek   üzemeltetéséhez    kapcsolódó    költségelszámolás    alapvető
szabályait ismerteti.


                                  Tartalom


1.    A hivatali, üzleti utazás   2

2.    A gépjárművek üzemeltetési költségei   2

3.    A kifizető érdekében használt járművek költségelszámolása    3

  3.1. A magánszemély saját tulajdonában lévő járművek  3

    3.1.1. Költségtérítés útnyilvántartás alapján 3

    3.1.2. Költségtérítés kiküldetési rendelvény alapján     5

  3.2.     Nem saját tulajdonban lévő járművek    6

4.    Munkába járás    7

5.    Önálló tevékenységet folytatók gépjármű használata     8

  5.1.     Az önálló tevékenységet folytatók járműveinek költségelszámolása
  – ide nem értve az egyéni vállalkozókat    8

    5.1.1. Mezőgazdasági őstermelőkre vonatkozó további szabályok 8

  5.2.     Egyéni vállalkozók járműveinek költségelszámolása 9

6.    Társaságok tulajdonában álló járművekre vonatkozó szabályok  10

7.    Az autópályamatrica-elszámolás, az üzemanyag-megtakarítás    11




      A hivatali, üzleti utazás


Az Szja tv. szerint hivatali, üzleti utazás

    •  a  magánszemély   jövedelemszerzése,   a   kifizető   tevékenységével
      összefüggő  feladat  miatti  utazás,  a  lakóhelyről  a   munkahelyre,
      székhelyre vagy  telephelyre  bejárás  kivételével.  Ide  kell  érteni
      különösen   a   kiküldetés    vagy    a    munkaszerződéstől    eltérő
      foglalkoztatásban, más munkáltatónál végzett munka miatti utazást. Nem
      kell  ideérteni  az  olyan  utazást,  amelyről   a   dokumentumok   és
      körülmények[2]   valós   tartalma   alapján,    akár    közvetve    is
      megállapítható, hogy az utazás csak látszólagosan hivatali, üzleti;

    • az országgyűlési képviselő, a nemzetiségi szószóló, a polgármester, az
      önkormányzati  képviselő  e  tisztségével  összefüggő  feladata  miatt
      szükséges utazás (a lakóhelytől távollét),

    •  a  magánszemély  törvényben  megállapított  különleges   jogosítványt
      gyakorló,  belföldi  székhelyű  jogi  személynél,  egyéb  szervezetnél
      betöltött tisztségéhez, vagy az említett jogi személy tagsága  mellett
      működő  külföldi  vagy  belföldi  székhelyű  jogi  személynél,   egyéb
      szervezetnél betöltött tisztségéhez kapcsolódó utazása, akkor is, ha a
      magánszemély nem áll  munkaviszonyban  az  említett  jogi  személlyel,
      egyéb szervezettel[3].



      A gépjárművek üzemeltetési költségei


A gépjárművek üzemeltetésének költségei üzemanyagköltségből és  fenntartási,
javítási,  felújítási  költségekből  állnak.  Így  például  nem   része   az
üzemeltetési költségeknek  az  úthasználat  díja,  a  garázsbérleti  díj,  a
parkolás díja.

Az üzemanyag-felhasználás költségét az útnyilvántartásban  szereplő  üzleti,
hivatalos  célból  megtett  kilométerek  alapján   a   kormányrendeletben[4]
meghatározott fogyasztási normák  figyelembevételével  lehet  elszámolni.  A
kormányrendelet   egyrészt   gépkocsitípusonként,   másrészt   a    gépkocsi
lökettérfogata szerint határozza meg a fogyasztási  normát.  A  magánszemély
választhat a kétféle fogyasztási norma közül. Egy negyedéven  belül  azonban
csak az egyiket lehet alkalmazni,  a  kétféle  fogyasztási  normát  vegyesen
nem.

Az üzemanyag  áraként  a  NAV[5]  által  közzétett  ár[6],  vagy  a  számlák
szerinti üzemanyagár vehető figyelembe.  A  költségelszámolásnál  negyedéven
belül csak egyféle módszer alkalmazható.



       A kifizető érdekében használt járművek költségelszámolása



3.1. A magánszemély saját tulajdonában lévő járművek


A  magánszemély  saját  tulajdonú  gépjárműve  tulajdonjogát  a  közlekedési
igazgatósági   hatóság   által   kiadott   törzskönyvvel,    a    törzskönyv
visszavonásakor a közlekedési hatóság igazolásával bizonyítja.
Az Szja tv. szerint saját  tulajdonban  lévő  személygépkocsi  a  zárt  végű
lízingbe vett jármű is.  Szintén  saját  tulajdonúnak  tekintendő  a  közeli
hozzátartozó tulajdonában lévő, vagy  az  általa  zárt  végű  lízingbe  vett
személygépkocsi[7].

Magánszemély a saját tulajdonában lévő személygépkocsi[8] hivatalos,  üzleti
célú használatáért két formában kaphat költségtérítést:

    • útnyilvántartás vagy

    • kiküldetési rendelvény alapján.


3.1.1. Költségtérítés útnyilvántartás alapján


Útnyilvántartás alapján a magánszemély a ténylegesen  megtett  utakra,  vagy
átalány alapján részesül  költségtérítésben.  Ez  legtöbbször  akkor  fordul
elő,  amikor  saját  személygépkocsiját  rendszeresen  használja   hivatalos
célra. A költségtérítés címén  kapott  összeg  ekkor  adóköteles  bevételnek
számít, amellyel szemben a felmerült költségek az  üzleti,  hivatali  utakra
(futásteljesítmény) elszámolhatók.

A költségek elszámolása – a magánszemély  választásától  függően  –  kétféle
módszerrel történhet:

    •     kilométerenként     15 forint      általános      személygépkocsi-
      normaköltség  alkalmazásával,  mely  magába  foglalja  a  fenntartási,
      javítási és felújítási költségeket is, vagy

    • üzemanyagköltség címén:

         o a kormányrendeletben meghatározott  fogyasztási  norma  szerinti
           üzemanyag-mennyiség és a NAV  által  közzétett  ár  szorzataként
           meghatározott összeg szerint, vagy

         o a számlával igazolt  üzemanyag-vásárlás  azzal,  hogy  a  számla
           alapján figyelembe vett üzemanyag-mennyiség nem lehet több  mint
           az üzemi használatra az üzemanyag-fogyasztási normával számított
           mennyiség.  A  számlával  (bizonylattal)  igazolt   fenntartási,
           javítási és felújítási költségek  is  elszámolhatók  a  hivatali
           célú használat arányában.


A magánszemély választhat  a  kétféle  módszer  között,  választása  azonban
egész évre és valamennyi általa használt személygépjárműre vonatkozik. Ha  a
magánszemély a saját tulajdonban lévő személygépkocsi hivatali, üzleti  célú
használatára útnyilvántartás alapján költséget számol  el,  akkor  számolnia
kell azzal is, hogy a költségelszámolás miatt cégautóadót  kell  fizetni.  A
cégautóadó fizetésével kapcsolatos tudnivalókról  a  31.  számú  tájékoztató
füzetben olvashat.

Az üzemanyagköltség elszámolásánál nem alkalmazhatja a NAV  által  közzétett
üzemanyagárat az  a  magánszemély,  aki  az  üzemanyag  forgalmi  adóját  az
áfatörvény[9]  szabályai  szerint  levonja.  Ilyenkor  az   üzemanyagköltség
elszámolása – az áfa levonása után – kizárólag  tételesen,  számlák  alapján
történhet.

Üzemanyagköltség költségtérítése  címén  csak  a  hivatalos  célú  használat
költségeit lehet érvényesíteni, ezért  a  helyes  arány  megállapításához  a
hivatalos utakról útnyilvántartást[10] kell vezetni. Az  útnyilvántartást  a
járművekkel kapcsolatos költségelszámolás alapbizonylatának kell tekinteni.

Az útnyilvántartásban fel kell tüntetni:

    • a gépjármű típusát,

    • forgalmi rendszámát,

    • az üzemanyagnormát,

    • a kilométeróra állását az év első és utolsó napján,

    • az utazás időpontját,

    • az utazás célját (honnan-hova utazott),

    • a felkeresett üzleti partnerek megnevezését,

    • a közforgalmú útvonalon megtett kilométerek számát.

Ha az útnyilvántartást vezető magánszemélynek titoktartási  kötelezettséggel
járó  tevékenysége  –  ilyen  például  az  orvosi  tevékenység  –  során  az
útnyilvántartásban olyan  magánszemély  adatait  kell  feltüntetnie,  akivel
kapcsolatban titoktartásra  kötelezett,  a  felkeresett  személyhez  megtett
útról külön  útnyilvántartást  kell  vezetnie.  A  külön  útnyilvántartásnál
gondoskodni kell  arról,  hogy  annak  tartalmát  a  NAV  ellenőrzést  végző
tisztviselője kivételével harmadik személy  ne  ismerhesse  meg.  A  NAV  az
ilyen  útnyilvántartásban  foglalt  adatokat  akkor  rögzítheti,  ha  ez  az
adatrögzítés jogszabálysértést bizonyít.

Ha a magánszemély saját tehergépjárművét  használja  a  kifizető  érdekében,
akkor költségei útnyilvántartás alapján  megtéríthetők.  Lényeges  különbség
azonban, hogy a 15 forint  személygépkocsi-normaköltség  tehergépjárműveknél
nem alkalmazható.


3.1.2. Költségtérítés kiküldetési rendelvény alapján


A  magánszemély  saját  személygépjárművének  hivatali  célú   használatáért
kiküldetési rendelvény[11] alapján is kaphat költségtérítést.

Az Szja  tv.  előírja  a  kiküldetési  rendelvény  tartalmi  követelményeit.
Eszerint  a  kiküldetési  rendelvény  a  kifizető   által   két   példányban
kiállított bizonylat, amely tartalmazza:

    • a magánszemély nevét, adóazonosító jelét,

    •  a gépjármű gyártmányát, típusát, forgalmi rendszámát,

    •  a hivatali, üzleti utazás célját, időtartamát, útvonalát,

    •  a futásteljesítményt,

    •  az utazás költségtérítését, a költségtérítés kiszámításához szükséges
      adatokat (üzemanyag-fogyasztási norma, üzemanyagár stb.).


Kiküldetési  rendelvény  az  említett  adatokat  tartalmazó,   a   digitális
archiválás  szabályai  szerint,   zárt   rendszerben   kezelt   és   tárolt,
elektronikusan előállított bizonylat is. A  papíron  kiállított  kiküldetési
rendelvény  eredeti  példányát  a  kifizető,  másolatát  a  magánszemély   a
bizonylatmegőrzés rendelkezéseinek betartásával megőrzi.

Kiküldetési rendelvény nemcsak a  munkaviszonyra  állítható  ki,  hanem  más
jogviszonyok (például megbízás,  tagi,  vezető  tisztségviselői,  választott
tisztségviselői  jogviszony)  alapján  is.  Alkalmazható  akkor  is,  ha   a
magánszemély a tevékenységért  nem  részesül  juttatásban,  azt  „közérdekű”
munkaként  végzi,  és  csak  a  járműhasználattal  kapcsolatos  költségeinek
megtérítését kéri.

Ha magánszemélynél a térítés nem több a jogszabály szerint  igazolás  nélkül
elszámolható mértéknél, akkor azt nem kell bevételként figyelembe venni.  Ez
a hivatalos célra  megtett  kilométerekre  kormányrendeletben  meghatározott
üzemanyag-fogyasztási norma alapján, a NAV  által  közzétett  üzemanyagárral
számított  üzemanyagköltség  és  a  kilométerenkénti  15  forint   általános
személygépkocsi-normaköltség.

Ez azt is jelenti a gyakorlatban, hogy ha a magánszemélynek más  jogviszonya
miatt további hivatali, üzleti útja van, például egyéni vállalkozó, akkor  a
bevételnek nem számító, költségtérítéssel érintett utakat magáncélúnak  kell
tekinteni.  A  többi  tevékenységével  összefüggő,   üzleti   célú   utaknál
választhat, hogy az üzemanyagköltség elszámolása mellett a  kilométerenkénti
15 forintot alkalmazza, vagy a számlák alapján,  az  üzleti  célból  megtett
utak arányában számolja el azokat.

Ha  a  kifizető   a   kiküldetési   rendelvény   alapján   a   jogszabályban
meghatározott mértéket meghaladó  térítést  fizet,  akkor  a  teljes  összeg
adóköteles bevétel. A költségelszámolásnál ekkor a magánszemély  választhat.


Vagy az igazolás nélkül elszámolható összeget veszi figyelembe  költségként,
és a térítés fennmaradó része után, az adott jogviszonyra adót  fizet,  vagy
a felmerült költségeket  az  útnyilvántartása  alapján,  a  hivatali  célból
megtett utakra a hivatali és a magáncélból megtett utak  arányában  számolja
el igazolás, vagyis számla, más bizonylatok  alapján.  Ez  azt  is  jelenti,
hogy a költségelszámolás miatt – a személygépkocsi  tulajdonosának,  illetve
a magánszemély pénzügyi lízingbe vevőnek cégautóadót kell fizetni.


2 Nem saját tulajdonban lévő járművek


A  nem  a  saját  tulajdonú,  kizárólag  üzemi   célra   használt   járműnél
elszámolható:

    • az igazolt bérleti, vagy lízingdíj (ez alól kivétel a  személygépkocsi
      bérleti vagy lízingdíja);

    • az útnyilvántartás alapján a norma szerinti üzemanyag-mennyiség számla
      alapján,  vagy  a  NAV  által  közzétett  üzemanyagár  alapulvételével
      megállapított üzemanyagköltség;

    • a  számla  szerinti  egyéb  költség,  ha  az  a  szerződés  alapján  a
      magánszemélyt terheli.

A  nem  saját  tulajdonban  lévő  személygépkocsi  hivatali,   üzleti   célú
használatakor a személygépkocsi bérleti- vagy lízingdíja  miatt  költségként
figyelembe vehető összeg több személygépkocsi esetén sem  haladhatja  meg  a
bevétel 1 százalékát, egyébként ilyen címen  a  magánszemély  költséget  nem
számolhat el.

A nem saját tulajdonú személygépkocsi  üzemi  használatakor  útnyilvántartás
alapján elszámolható az üzemi használatra eső

    • norma szerinti üzemanyag-mennyiség figyelembevételével számla, vagy  a
      NAV  által   közzétett   üzemanyagár   alapulvételével   megállapított
      üzemanyagköltség, valamint

    • a  számla  szerinti  egyéb  költség,  ha  az  a  szerződés  alapján  a
      magánszemélyt terheli.

Fontos megjegyezni, ha a személygépkocsi nem saját tulajdonban van, akkor  a
hivatali, üzleti célú használatra a  kiküldetési  rendelvényhez  kapcsolódó,
kedvező szabály nem alkalmazható.





      Munkába járás


A   munkába   járással   kapcsolatos   utazási    költségtérítésről    szóló
kormányrendelet[12] meghatározza azokat az eseteket, amikor a  munkáltató  a
munkavállaló ilyen költségeit megtérítheti, illetve azokat, amikor  azt  meg
kell térítenie.

Nem tartozik az adóalapba  –  azaz  gyakorlatilag  adómentesen  adható  –  a
költségtérítés, ha összege a munkában töltött  napokra  nem  haladja  meg  a
kilométerenként 15 forintot a munkahely  és  a  lakóhely  között  oda-vissza
távolság alapján számolva. Ez az összeg nem tévesztendő össze  az  általános
személygépkocsi normaköltséggel,  mivel  a  munkába  járás  költségtérítésén
kívül további költség, például a benzinköltség nem  számolható  el.  Ez  azt
jelenti, hogy a költségtérítés kilométerenként 15 forintot  meghaladó  része
a magánszemély munkaviszonyból származó jövedelmének minősül.

Az  Szja  tv.  25.   §   (2)   bekezdése   által   meghatározott   15 forint
költségtérítés 60 százaléka, azaz 9 forint akkor jár, ha

    • a munkavállaló lakóhelye vagy tartózkodási  helye,  és  a  munkavégzés
      helye között nincsen közösségi közlekedés;

    • a munkavállaló munkarendje miatt nem, vagy  csak  hosszú  várakozással
      tudja igénybe venni a közösségi közlekedést;

    • a  munkavállaló  mozgáskorlátozott,  és  emiatt  nem  képes  közösségi
      közlekedést  igénybe  venni,  ideértve  azt  az  esetet   is,   ha   a
      munkavállaló munkába járását a hozzátartozója biztosítja;[13]

    •  a  munkavállalónak  bölcsődés,  vagy  tíz  év   alatti,   köznevelési
      intézményben tanuló gyermeke van[14].

A munkáltató dönthet arról, hogy a feltételeknek  megfelelő  munkavállalónak
költségtérítésként kifizeti a 9 forint és a  15 forint  közti  különbözetet.
Ez szintén a munkavállaló adómentes bevétele.



      Önálló tevékenységet folytatók gépjárműhasználata



5.1.  Az önálló tevékenységet  folytatók  járműveinek  költségelszámolása  –
ide nem értve az egyéni vállalkozókat


Az  önálló  tevékenységet  folytató  magánszemélyek   bevételszerzés   miatt
felmerült, az ehhez használt jármű üzemeltetésével kapcsolatos  költségeiket
útnyilvántartás vezetésével a hivatali, üzleti célú utakra  számolhatják  el
az 3. pontban leírtak szerint.
Ha  az   önálló   tevékenységet   végző   magánszemély   a   személygépkocsi
használatával kapcsolatban  kiküldetési  rendelvényre  kap  költségtérítést,
akkor a 3.1.2. pontban foglaltak az irányadók.

Értékcsökkenési leírás a saját tulajdonú  jármű  beszerzési  árával  szemben
átalányban  számolható  el,  ennek  összege  legfeljebb  az   éves   bevétel
1 százaléka,  maximum  a  jármű   nyilvántartási   értékének   50 százaléka.
Személygépkocsinál az  átalány  mértéke  az  éves  bevétel  1 százaléka,  de
legfeljebb a beszerzési ár 10 százaléka.  Értékcsökkenési  leírás  kizárólag
egyszer, a  jármű,  ideértve  a  személygépkocsit  is,  használatbavételének
évében számolható el. Fontos,  hogy  ha  a  magánszemély  a  személygépkocsi
használatbavételének évében átalányban értékcsökkenést is érvényesít,  akkor
ebben az évben nem alkalmazhatja a  kilométerenkénti  15 forintos  általános
normaköltséget.


5.1.1.      Mezőgazdasági őstermelőkre vonatkozó további szabályok


Mezőgazdasági  őstermelők  kizárólag  az  üzemi   célt   szolgáló   járművek
beszerzési  árát  számolhatják  el  az  értékcsökkenési   leírásban.[15]   A
személygépkocsi  a  mezőgazdasági  őstermelőknél  sem  tekinthető  kizárólag
üzemi célt szolgáló járműnek.

A járművek után – a személygépkocsi kivételével  –  értékcsökkenési  leírást
csak a mezőgazdasági őstermelő számolhat el. Ehhez  az  egyéni  vállalkozóra
vonatkozó rendelkezéseket kell alkalmaznia. Ezektől  eltér  abban,  hogy  az
adóév utolsó napján az  őstermelő  családi  gazdaság  tagja  a  gazdaságához
tartozó tárgyi eszközök, nem anyagi javak  üzembe  helyezésének  időpontjára
megállapított  beruházási  költségét  az  üzembe  helyezés   adóévében   egy
összegben, költségként elszámolhatja[16].

A mezőgazdasági őstermelő útnyilvántartás vezetése helyett – függetlenül  az
üzemeltetett személygépkocsik számától – havi 500 kilométer  utat  számolhat
el  saját  tulajdonú  személygépkocsi  üzleti  használata   címén.   Ezt   a
költségelszámolási módot csak a teljes adóévre, illetőleg az  adóéven  belül
a tevékenység teljes  időtartamára  lehet  alkalmazni.  Ha  a  mezőgazdasági
őstermelő ezt a  módszert  választja,  akkor  az  üzemanyagköltség  a  norma
szerinti  üzemanyag-mennyiség  és  a  NAV  által  közzétett  ár  alapján,  a
fenntartási költség pedig kizárólag a kilométerenkénti  15 forint  általános
személygépkocsi-normaköltség     alkalmazásával     számolható     el.     A
költségelszámolás  napja  minden  olyan  hónap   első   napja,   amelyre   a
mezőgazdasági  őstermelő  500 kilométer  átalányt  számolt  el.   Azokra   a
hónapokra,  amikor  e  címen  költséget  számol  el,  nem  kell  cégautóadót
fizetnie.

A családi őstermelő tagok a gépjármű  használatával  összefüggő  költségeket
csak azonos elszámolási módon vehetik figyelembe.  A  névre  és  a  gépjármű
rendszámára  kiállított  számlák  alapján  csak  annak  a   költségét,   aki
egyébként a  törvény  szerint  jogosult  a  gépjárműhasználattal  összefüggő
költségelszámolásra[17].


2 Egyéni vállalkozók járműveinek költségelszámolása


Az  egyéni  vállalkozóknak  is  a  részletes   útnyilvántartás   szolgál   a
költségelszámolás alapjául úgy, hogy abba csak  a  hivatali  célból  megtett
utakat lehet beírni. Költség kizárólag az egyéni vállalkozói  tevékenységgel
összefüggő, üzleti célú utak alapján számolható el.

Ha az egyéni vállalkozó, más  jogviszonya  alapján  bevételnek  nem  számító
költségtérítést    kapott    kiküldetési     rendelvénnyel,     akkor     az
útnyilvántartásába a  kiküldetési  rendelvénnyel  megtett  utakat  nem  kell
beírnia. Ha a fenntartási költségeit a  hivatali  és  az  üzleti  célú  utak
arányában kívánja elszámolni, akkor a  rendelvénnyel  megtett  útszakaszt  a
magáncélból megtett utaknál kell figyelembe vennie az arányosításnál.

A kizárólag  üzleti  célt  szolgáló  járművek  beszerzési  árának  költségek
közötti elszámolására – a személygépkocsi kivételével  –  az  Szja  tv.  11.
számú mellékletének  II.  pontja  alkalmazható.  A  személygépkocsi-bérbeadó
vagy  személyszállító  tevékenységet   folytató   egyéni   vállalkozónál   a
tevékenység tárgya illetve eszköze, a személygépkocsi kizárólag üzleti  célt
szolgáló tárgyi eszköz, ha az egyéni vállalkozó azt más  célra  részben  sem
használja, és  üzleti  nyilvántartásai  ezt  egyértelműen  alátámasztják.  A
gyakorlatban  ez  azt  jelenti,  hogy   az   e   tevékenységekhez   használt
személygépkocsi beszerzési ára értékcsökkenési leírással elszámolható.

Más  esetben  nincs  mód  a   személygépkocsi   beszerzési   árának   teljes
elszámolására. Az üzembe  helyezés  időpontjában  érvényesíthető  a  bevétel
1 százaléka,   de   legfeljebb   a   személygépkocsi    beszerzési    árának
10 százaléka, átalányamortizáció címén.

Személygépkocsi bérleti- vagy  lízingdíja  címén  a  költségként  figyelembe
vehető összeg több személygépkocsi  esetén  sem  haladhatja  meg  a  bevétel
1 százalékát.   Kivételt   képeznek   a   személygépkocsi-bérbeadást    vagy
személyszállító tevékenységet szolgáló személygépkocsik. Ezeknél  a  bérleti
díj, illetőleg a lízing díja elszámolható.

Ettől függetlenül, a bevételt csökkentő  kedvezményeknél,  a  kisvállalkozói
kedvezmények  között  vállalkozási   tevékenységet   közvetlenül   szolgáló,
kizárólag üzemi célú tárgyi eszköz  a  korábban  még  használatba  nem  vett
személygépkocsi is.


Feltéve, hogy

    •  az egyéni vállalkozó az adott személygépkocsi után  a  kisvállalkozói
      kedvezmény érvényesítését követő négy adóévben – legfeljebb azonban  a
      Szja tv. 49/B. § (14) bekezdés a), d)  és  e)  pontjában  szabályozott
      esetek bármelyikének bekövetkeztéig – cégautóadót fizet,

    •   a   gépkocsi   a   személygépkocsi-bérbeadó   vagy   személyszállító
      tevékenységet  folytató  egyéni  vállalkozó  tevékenységének   tárgya,
      illetve eszköze, más célra részben sem használják, és  ezt  az  üzleti
      nyilvántartás egyértelműen alátámasztja.

Az egyéni vállalkozónak is  lehetősége  van  arra,  hogy  a  személygépkocsi
üzemi célú  használata  miatt,  útnyilvántartás  vezetése  helyett  –  saját
tulajdonú személygépkocsi  használata  címén,  függetlenül  az  üzemeltetett
személygépkocsik  számától  –  havi  500 kilométernek  megfelelő   költséget
számoljon el.
Ezt az elszámolási módszert is csak a teljes adóévre – illetőleg az  adóéven
belül a tevékenység teljes időtartamára – lehet alkalmazni.

Ha   az   egyéni   vállalkozó   ezt   a   módszert   választja,   akkor   az
üzemanyagköltség a norma szerinti  üzemanyag-mennyiség  figyelembevételével,
a  NAV  által  közzétett  ár  alapján,  a  fenntartási  költségek  pedig   a
kilométerenkénti    15 forint     általános     személygépkocsi-normaköltség
alkalmazásával számolhatók el.

A költségelszámolás napja az év minden olyan hónapjának első napja,  amelyre
az egyéni vállalkozó 500 kilométer átalányt  számolt  el.  Az  őstermelőkhöz
hasonlóan az 500 kilométer  költségátalányt  választó  egyéni  vállalkozónak
sem kell cégautóadót fizetnie.



       Társaságok tulajdonában álló járművekre vonatkozó szabályok


A társasági adóról  és  az  osztalékadóról  szóló  törvény[18]  hatálya  alá
tartozó adózó a járművek  bekerülési  értékét  (beszerzési  árát)  a  tárgyi
eszközökre vonatkozó általános szabályok szerint számolhatja el.

Ebből következik  az  a  számviteli  elszámolásra  és  a  társasági  adóalap
meghatározására egyaránt  érvényes  főszabály,  hogy  a  bekerülési  értéket
értékcsökkenési leírással kell figyelembe venni.
A Tao. törvény alanya a tulajdonában lévő gépjárműve(i)

    • beszerzési,

    • fenntartási,

    • karbantartási,

    • javítási, valamint

    • üzemanyag-költségeit

a  számviteli  törvény  előírásának  megfelelően,  kizárólag  szabályszerűen
kiállított számlák alapján érvényesítheti.

Az így dokumentált költségeket a Tao. törvény az adóalapnál is elismeri.

Ez alapján a vállalkozási tevékenység miatt felmerülő költség, ráfordítás  a
cégautó

    • használata,

    • fenntartása és

    • üzemeltetése

révén felmerült költség, ráfordítás.

Ide kell érteni az ezzel összefüggő, törvényen  alapuló,  az  államháztartás
alrendszere számára történt, kötelező befizetést is.[19]
Ez alapján a társas  vállalkozásnak  nem  keletkezik  társaságiadó-fizetési,
adóalap-növelési kötelezettsége,  függetlenül  attól,  hogy  a  tulajdonában
lévő cégautót használja-e magáncélra.



      Az autópályamatrica-elszámolás, az üzemanyag-megtakarítás


Az autópálya-matrica vásárlására fordított kiadásból a magánszemély

    • saját, vagy bérelt személygépkocsijával

    • a matrica érvényességi időszakában,

    • díjköteles útszakaszon

    • hivatali, üzleti célból

megtett utakra számolhat  el  költséget,  útnyilvántartással  alátámasztott,
tételes kimutatás alapján.

A  kifizető,  külföldi  székhelyű  jogi  személy,  egyéb   szervezet   által
biztosított  személygépkocsi  magáncélú  használata,  az  azzal  összefüggő,
úthasználatra jogosító  bérlet,  jegy  juttatása  az  Szja  tv.[20]  szerint
adómentes természetbeni juttatás.

Ha a magánszemély a saját gépkocsiját használja hivatali, üzleti  célra,  és
a kifizető autópálya-matricát, jegyet úgy  juttat  a  magánszemélynek,  hogy
azt a nevére szóló számlával vásárolja meg, akkor emiatt sem  a  juttatónak,
sem a juttatásban részesülőnek  nem  keletkezik  adófizetési  kötelezettsége
még akkor sem, ha saját célra is használja azt.[21].

Az Szja tv. szerint[22] a nem önálló  tevékenységből  származó  bevételt  az
adóalap  megállapítása  előtt  csökkenti  az  üzemanyag-megtakarítás   címén
fizetett, az adóalap mértékét meg nem haladó összeg.
Ezt  a  munkáltató  alkalmazottja,  a  társas  vállalkozás   tevékenységében
személyesen közreműködő tag  kapja  –  az  általa  vezetett,  a  munkáltató,
társas vállalkozás által üzemeltetett gépjármű  futásteljesítménye  alapján,
mértéke legfeljebb havi 100 ezer forint.

Az üzemanyag-megtakarítás két, több  tényező  alapján  meghatározott  összeg
különbsége.
Az  első  összeg   egyik   tényezője   az   útnyilvántartással[23],   vagyis
menetlevéllel, fuvarlevéllel igazolt futásteljesítmény.
A  futásteljesítmény  alapján,  a  vonatkozó  kormányrendelet[24]   szerint,
(különféle korrekciós tényezőkkel is módosítva) számítható ki az  alapnorma.
Az alapnorma  és  a  NAV  által  közzétett  üzemanyagár  figyelembevételével
számítható ki az első összeg.
A   második   összeget   a    vállalkozás    számlák    alapján    elszámolt
üzemanyagmennyisége és  a  NAV  által  közzétett  üzemanyagár  alapján  kell
meghatározni.
Az üzemanyag-megtakarítás az az összeg, amely nem több, mint az első  összeg
második összeget meghaladó része.

Ide kell érteni azt az esetet is, amikor a munkáltató, a társas  vállalkozás
a  saját  kezelésében  lévő  töltőállomáson   biztosítja   alkalmazottjának,
tagjának az üzemanyagfelvételt, és az üzemanyag-felhasználásban  a  normához
képest megtakarítás mutatkozik.


                                                  Nemzeti Adó- és Vámhivatal
                                                     -----------------------
[1] 1995.évi CXVII. törvény (továbbiakban: Szja tv.).
[2]  Ilyen  például  a  szervezés,  reklám,  hirdetés,  útvonal,  úti   cél,
tartózkodási idő, a tényleges szakmai és szabadidőprogram aránya.
[3] Szja tv. 3.§ 10. pont.
[4] A közúti gépjárművek, az egyes  mezőgazdasági,  erdészeti  és  halászati
erőgépek   üzemanyag-   és    kenőanyag-fogyasztásának    igazolás    nélkül
elszámolható  mértékéről  szóló  60/1992.  (IV.  1.)   Korm.   rendelet   (a
továbbiakban: kormányrendelet)  4.  §-  ában  vagy  1.  számú  mellékletében
meghatározott norma.
[5] Nemzeti Adó- és Vámhivatal.
[6]  Az  üzemanyagárak  –  havi  bontásban  –  a  Magyar  Közlönyben  és   a
www.nav.gov.hu internetes oldalon találhatóak meg.
[7] Szja. tv. 3. számú melléklet IV. 1. pont.
[8] Szja tv. 3. § 45.pontja alapján személygépkocsi a  négy,  illetve  három
gumiabroncs kerékkel felszerelt olyan gépjármű,  amely  a  vezetővel  együtt
legfeljebb nyolc felnőtt személy  szállítására  alkalmas,  azzal,  hogy  ide
tartozik a benzinüzemű,  a  dízelüzemű,  az  elektromos  üzemű,  a  gázüzemű
személygépkocsi, a versenyautó, az önjáró lakóautó. Személygépkocsi  továbbá
az  a  vegyes  használatú,  2500 kilogrammot  meg  nem  haladó   megengedett
együttes tömegű, olyan gépjármű (nagy rakodóterű személygépkocsi),  amelynek
rakodótere gyárilag kialakítva kettőnél több utas szállítására alkalmas,  de
kézzel egyszerűen oldható ülésrögzítése révén  a  teherszállításra  bármikor
átalakítható a válaszfal mögötti rakodótér, ideértve azt az  esetet  is,  ha
az ülés eltávolítására  visszafordíthatatlan  műszaki  átalakítással  került
sor.
[9] Az általános forgalmi adóról szóló 2007. évi CXXVII. törvény.
[10] Az Szja tv. 5.  számú  melléklet  II.  7.  pontja  szerinti  részletező
nyilvántartás.
[11] Szja tv. 3. § 83. pontja.
[12]  A  munkába  járással  kapcsolatos  utazási   költségtérítésről   szóló
39/2010. (II.26.) Kormányrendelet 2. § a) pontja.
[13] A munka törvénykönyvéről szóló 2012. évi I. törvény (Mt.)  294.  §  (1)
bekezdés b) pontja szerint hozzátartozónak kell tekinteni a házastársat,  az
egyeneságbeli rokont, az örökbefogadott, a mostoha- és a  nevelt  gyermeket,
az  örökbefogadó-,  a  mostoha-  és  a  nevelőszülőt  és  a   testvért,   az
élettársat, az egyeneságbeli rokon házastársát,  a  házastárs  egyeneságbeli
rokonát és testvérét, és  a  testvér  házastársát.  A  bejegyzett  élettársi
kapcsolatról,  az  ezzel   összefüggő,   valamint   az   élettársi   viszony
igazolásának megkönnyítéséhez szükséges egyes törvények módosításáról  szóló
2009. évi XXIX. törvény (a továbbiakban: Béktv.) 3. § (1) bekezdése  alapján
az házastársakra vonatkozó  rendelkezéseket  a  bejegyzett  élettársakra  is
alkalmazni  kell,  ezért  a  házastárs  kifejezés  alatt  a  továbbiakban  a
bejegyzett élettársat is érteni kell.
[14] A rendelkezés alkalmazásában az Mt.  294.  §  (1)  bekezdés  c)  pontja
szerint gyermek: a családok támogatására vonatkozó szabályok szerinti  saját
háztartásban  nevelt  vagy  gondozott  gyermek;  fogyatékos  gyermek:  az  a
gyermek, akire tekintettel a családok támogatásáról szóló  törvény  szerinti
magasabb összegű családi pótlékot állapítottak meg.
[15] Szja tv. 11. számú mellékletében foglaltak szerint.
[16] Szja tv. 3. sz. melléklet III. fejezet 1. pontja.
[17] Szja tv. 6. sz. melléklet 2. pontja.
[18] 1996.évi LXXXI. törvény (a továbbiakban: Tao. törvény).
[19] Tao. törvény 3. számú melléklet B) fejezet 6. pontja.
[20] Szja tv. 1. számú melléklet 8.37. pont.
[21] Szja tv. 4. § (2a) bekezdés.
[22] Az Szja tv 27. § (1) bekezdésének b) pontja.
[23]Az Szja tv. 27. § (1) bekezdés b) pontjában említve.
[24]  60/1992  (IV.1.)  Korm.  rendelet  a  közúti  gépjárművek,  az   egyes
mezőgazdasági, erdészeti és  halászati  erőgépek  üzemanyag-  és  kenőanyag-
fogyasztásának igazolás nélkül elszámolható mértékéről.

