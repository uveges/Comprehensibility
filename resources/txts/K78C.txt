Netaköteles lehet az előrecsomagolt péksütemény







A Nemzeti Adó- és Vámhivatal (NAV) helyszíni vizsgálatainak tapasztalatai szerint gyakori, hogy a pékségek pultjaiban kapható, jellemzően csak vásárláskor becsomagolt péksüteményeket a kereskedők előre becsomagolva is árusítják. Ez a forma azonban – a népegészségügyi termékadóról szóló törvény szerint – már előrecsomagolt terméknek számít, így népegészségügyitermékadó-, azaz netaköteles.



Az ellenőrzési tapasztalatok szerint a leggyakoribb ilyen termék az előrecsomagolt sós pogácsa, aminek a sótartalma 100 grammonként meghaladja a 2 grammot, így előrecsomagolt formában  már netát kell fizetni utána.



Adóköteles 

az előrecsomagolt termékként forgalomba hozott,

1905, 2005 20 20, 2008 VTSZ-szám alá tartozó, 

gabona, burgonya vagy olajos magvak felhasználásával készült, 

sütött, extrudált vagy pörkölt, ízesített és 

azonnali fogyasztásra alkalmas termék, 

ha 100 grammjában a sótartalom meghaladja az 1 grammnyi mennyiséget, 



Nem adóköteles azonban 

a kenyér és 

a Magyar Élelmiszerkönyv szerinti sütőipari termék, 

ha 100 grammjában a sótartalom nem haladja meg a 2 grammot.



A termék tehát nem netaköteles, ha kimérve értékesítik, ha azonban előrecsomagolt termékként hozzák forgalomba, adókötelessé válik, értékesítése után bevallást kell benyújtani és adót kell fizetni.





Az előrecsomagolt termék 

a termék és az azt tartalmazó egyedi csomagolás kombinációja, ha



a terméket nem a fogyasztó vagy a végső felhasználó jelenlétében csomagolják,



a csomagolásban található termék mennyisége előre meghatározott,



a b) pont szerinti mennyiség a csomagolás felbontása vagy észrevehető módosítása nélkül nem változtatható meg, és



a terméket olyan névleges mennyiségű egységekben értékesítik, amelyek

da) 		megegyeznek a csomagoló által előre meghatározott értékekkel (ideértve bármely olyan hozzáadott mennyiséget, amelyre a jelölésen hivatkoznak),

db) 	tömeg- vagy térfogategységekben vannak meghatározva. 



Előrecsomagolt termék az az a)–c) pontokba foglalt feltételeknek megfelelő termék is, amit darabonként csomagolnak, függetlenül attól, hogy azt a fogyasztónak darabonként vagy tömeg alapján értékesítik.



Ha tehát valaki ezekbe a termékcsoportokba tartozó terméket állít elő, és azt valamilyen más formában is forgalomba kívánja hozni, célszerű előtte a netakötelezettéség feltételeit áttekinteni. Ehhez segítséget nyújthat a NAV honlapján (www.nav.gov.hu) elérhető, Népegészségügyi termékadó című, 53. számú információs füzet.