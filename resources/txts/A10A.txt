Foglalkoztatással, álláskereséssel kapcsolatos adómentes juttatások



2021. június 10-től a hátrányos helyzetben lévő munkavállalók és a munkanélküliek támogatására adott egyes juttatások adómentesek.



Adómentesen adható a foglalkoztatást elősegítő szolgáltatásokról és támogatásokról szóló 100/2021. (II. 27.) Korm. rendelet alapján 

a súlyosan hátrányos helyzetű munkavállalók részére az elhelyezkedésének első hat hónapjára a kötelező legkisebb munkabér 30 százalékának megfelelő összegű (2021-ben ez 50 220 forint) munkavállalást ösztönző támogatás, valamint  

az álláskereső részére mobilitási támogatás címén megállapított támogatás.

Miután a juttatás már a jogszabály hatályba lépése előtt is adható volt, ezért az adómentesség a kifizetés időpontjától függetlenül, akár visszamenőlegesen is fennáll. 



Az adómentesség visszamenőlegesen alkalmazható a 2021. március 1-ig hatályos a munkába járással összefüggő terhek csökkentését célzó támogatásokról, valamint a munkaerő-toborzás támogatásáról szóló 39/1998. (III. 4.) Korm. rendelet alapján kifizetett lakhatási támogatásra is.