

|[pic]                                                                   |
|                                                                        |
|NEMZETI ADÓ- ÉS VÁMHIVATAL                                              |
|Békés Megyei Adó- és Vámigazgatósága                                    |
|Igazgató                                                                |

Iktatószám:



Magyar Gasztrokulturális Rendezvényszervező Kft.

Bora Imre
ügyvezető részére

Békéscsaba
Szarvasi út 79. szám
5600


Tisztelt Ügyvezető Úr!

Az elmúlt években jelentős szemléletváltozás kezdődött  az  adóigazgatásban,
a Nemzeti Adó- és Vámhivatal  partneri  viszonyra  törekszik  az  adózókkal.
Erősödött  a  NAV  szolgáltató   tevékenysége,   változott   az   ellenőrzés
megközelítése.

A   Gyulai   Pálinkafesztivál   közeledtével   röviden   összefoglaltuk   az
árusításhoz kapcsolódó adókötelezettség legfontosabb szabályait.

Nyugtaadási kötelezettség


A fesztiválszezonban sok kereskedő és vendéglátással foglalkozó  vállalkozás
kitelepül a rendezvényekre,  ahol  számlát,  illetve  nyugtát  kell  adniuk.
Gyakran bizonytalanok abban, hogy online  pénztárgéppel  vagy  nyugtatömbbel
teljesítsék kötelezettségüket. Ennek  eldöntésében  meghatározó  jelentősége
van a tevékenység TEÁOR szerinti besorolásának.

A  TEÁOR  ’08  47.8  Piaci  kiskereskedelem  alágazatba   tartozó   termékek
értékesítésekor nem kötelező az online pénztárgép használata  a  nyugtaadási
kötelezettség teljesítésére. Ha  azonban  ételeket,  italokat  értékesítenek
közvetlen  fogyasztásra,   az   a   TEÁOR   ’08   56.1   és   56.3   szerint
szolgáltatásnyújtásnak minősülő vendéglátó tevékenység, amelynél kötelező  a
gépi  nyugtaadás.  Ez  alól  csak  mozgóvendéglátásnál   lehet   mentesülni,
amikor  a  vendéglátó  egység  változtatja   a   helyét,   nem   tartózkodik
huzamosan egy helyben,  nem  biztosít  ülőhelyet,  nincs  felszolgálás.  Nem
mozgóvendéglátás  a  járműben   működtetett,   állandó   helyen   tartózkodó
vendéglátó egység. Az  online  pénztárgép  használatára  kötelezettek  akkor
mentesülhetnek a pénztárgéphasználati kötelezettség  alól,  ha  helyettesítő
számlázással, kérés nélkül is számlát adnak mindenkinek, a vevő  nevének  és
címének feltüntetésével. Azoknál a  kereskedőknél,  akik  nyugtanyomtatványt
használhatnak üzleti besorolásuk alapján, nincs változás. Ha a vevő  számlát
kér, gépi és kézi nyugta helyett is azt kell kapnia.

A PTGSZLAH-nyomtatványt már nem kell benyújtani a NAV-hoz,  2021. január  4-
től  azonban  a  számlakibocsátók  számlaadat-szolgáltatási   kötelezettsége
kiterjed minden olyan számlára, amelyre  az  Áfa  tv.  számlázási  szabályai
alkalmazandók. Így a továbbiakban számlaadat-szolgáltatási  kötelezettséggel
érintett a nem áfaalany személynek, szervezetnek és a  külföldi  áfaalanynak
kiállított számla is.

A nyomdailag előállított nyomtatvánnyal kibocsátott számlánál tehát

    - ha a számlában áthárított adó összege eléri vagy meghaladja az 500 000
      forintot, akkor  az  adatszolgáltatás  a  számla  kibocsátását  követő
      naptári napon belül,

    - ha a számlában nincs áthárított adó vagy a  számlában  áthárított  adó
      kevesebb, mint 500 000 forint, akkor a számla kibocsátását követő négy
      naptári napon belül kell az  adatokat  az  Online  Számla  rendszerben
      rögzíteni.

A pénztárgép használathoz kapcsolódó részletes tájékoztató a  www.nav.gov.hu
oldalon, az ADÓ fület lenyitva, az általános  forgalmi  adónemnél  olvasható
teljes terjedelemben. 

Ha a vállalkozó  bizonytalan  tevékenysége  besorolásában,  célszerű  a  KSH
segítségét kérnie (info@ksh.hu).

Online pénztárgépek üzemeltetése


Az online  pénztárgépek  üzemeltetési  szabályait  is  be  kell  tartania  a
vállalkozónak. Az online pénztárgép által bizonylatolt  és  a  pénztárgéphez
rendelt kasszában, pénztároló eszközben lévő készpénznek  egyeznie  kell.  A
készpénz  be-  és  kifizetéséről  az  online  pénztárgépben  minden  esetben
bizonylatot  –  pénzmozgásbizonylatot  –  kell  kiállítani.   A   pénztárgép
gépnaplójának a helyszínen kell lennie, ebben kell  rögzíteni  az  esetleges
meghibásodást,  áramszünetet,   stb.   Meghibásodáskor,   áramszünetnél   is
teljesíteni kell a nyugtadási kötelezettséget kézi nyugtával.

A  pénztárgép   üzemeltetési   helyének   megváltoztatásakor   nem   terheli
bejelentési   kötelezettség   azt   a   vállalkozót,   aki    az    üzletben
állandóan   üzemeltetett   pénztárgépet   alkalomszerűen    a    kitelepülés
helyszínén üzemelteti.

Alkalmazott bejelentése


Alkalmi  kitelepüléseken,   vásárokon   is   ellenőrzi   az   adóhatóság   a
tevékenységet       végzők       jogszerű        ott-tartózkodását.        A
kitelepülésnél    foglalkoztatott    alkalmazottak    (21T1041),     alkalmi
munkavállalók  (21T1042E)  bejelentése  ekkor   sem   maradhat   el.   Ennek
legegyszerűbben ügyfélkapun keresztül  tud  a  foglalkoztató  eleget  tenni,
legkésőbb a biztosítási jogviszony első napján, de még  a  munka  megkezdése
előtt.  Akik   egyszerűsített   foglalkoztatottat   alkalmaznak,   azok   az
ügyfélkapu helyett a 185-ös telefonszámon  is  teljesíthetik  a  bejelentési
kötelezettséget.

Bővebb tájékoztató a www.nav.gov.hu oldalon  a  46-os  információs  füzetben
található az  egyszerűsített  foglalkoztatással  kapcsolatosan.  Munkaidőben
hívható a NAV-INFÓ vonal: a 1819–es telefonszámon.

Kitelepülés bejelentése


A kitelepüléseket az alkalmi rendezvényekre már nem  kell  a  NAV_J33  számú
űrlapon bejelenteni a NAV-hoz, a jegyzőnek azonban igen.

Jövedéki termék beszerzése




A jövedéki kiskereskedő jövedéki termékkészletét csakis:

    – adóraktár-engedélyestől,

    – termékét adóraktárban tároló személytől,

    – felhasználó engedélyestől

    – kisüzemi bortermelőtől, és

    – jövedéki engedélyes kereskedőtől szerezheti be.

A jövedéki termékek beszerzése nem lehetséges készpénzfizetéssel, kivéve a
200 ezer forintot meg nem haladó, adóraktárból vagy kisüzemi bortermelőtől
történt beszerzés.

A bontott termékekkel kapcsolatos fontos tudnivaló, hogy:
    – 2 liter alatti kiszerelésű alkoholtermékből, csendes borból  és  egyéb
      csendes erjesztett italból választékonként 5 darab,
    –  2  literes   vagy   annál   nagyobb   kiszerelésű   fenti   termékből
      választékonként 1 darab bontott termék tárolható. 

Bővebb tájékoztató a www.nav.gov.hu oldalon  a  86-os  információs  füzetben
található. Munkaidőben hívható a 06-40-FINÁNC telefonszám is.



Tisztelt Ügyvezető Úr!

Kérem,   hogy   a   Gyulai   Pálinkafesztivál   árusait   tájékoztassa    az
adókötelezettség jogszabályairól!

Partneri együttműködésében bízva várom visszajelzését, és kívánok sikeres
fesztivált!

Békéscsaba,


                            Üdvözlettel:

                                              dr. Kovács Tamás
                                               igazgató

Erről értesülnek:
   1. a címzett
   2. irattár 
