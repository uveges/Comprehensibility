Hatósági bizonyítvány igénylése





I. Ki igényelhet hatósági bizonyítványt?



Aki egyéni vállalkozó, illetve korábban az volt, vagy annak igazolását kéri, hogy nem szerepel az Egyéni Vállalkozók Nyilvántartásában.





II. Hol intézhető?



Hatósági bizonyítvány igényelhető:

	a Webes Ügysegéd felületén,

	személyesen a NAV ügyfélszolgálatain,

	postán, az illetékes adó- és vámigazgatóságnál.



A Webes Ügysegéd a Központi Azonosítási Ügynök (KAÜ) általi azonosítással vehető igénybe, tehát

Ügyfélkapu-regisztrációval vagy

Részleges Kódú Telefonos Azonosítással (RKTA) vagy

e-személyi igazolvánnyal.



A bejelentés megtehető a NAV bármelyik ügyfélszolgálatán – személyesen vagy meghatalmazott segítségével is.





	

	

	





Postai igénylésnél a „Kérelem hatósági bizonyítvány kiállítására” elnevezésű formanyomtatványt kell kitöltés után a NAV illetékes igazgatóságához elküldeni. A kérelem kitöltését a következő kitöltési útmutató segíti: „Kitöltési útmutató hatósági bizonyítvány iránti kérelemhez”.





III. Milyen iratokra van szükség?



Az ügyfélszolgálatos ügyintézéskor szükség van

a kitöltött, „Kérelem hatósági bizonyítvány kiállítására” elnevezésű űrlapra

személyazonosításra alkalmas érvényes okmányra (állandó személyazonosító igazolvány, útlevél, kártya formátumú vezetői engedély), valamint

a meghatalmazotti eljárás esetében magát a meghatalmazást is be kell mutatni. 







	

	

IV. Milyen költségei vannak az igénylésnek?



A hatósági bizonyítvány igénylése díj- és illetékmentes, azaz ingyenes.







V. Ügyintézési idő



A NAV a hatósági bizonyítványt a kérelem előterjesztésétől számított nyolc napon belül kiadja, és elektronikusan továbbítja a kérelmező tárhelyére, vagy postán az általa megadott címre.





VI. Érdemes tudni



Az egyéni vállalkozóról és az egyéni cégről szóló 2009. évi CXV. törvény (a továbbiakban: Evectv.) 13. § (1) bekezdése értelmében A NAV az Egyéni Vállalkozók Nyilvántartásában szereplő adatokat a megszűnéstől számított tíz évig kezeli az egyéni vállalkozóról és az egyéni cégről szóló 2009. évi CXV. törvény értelmében. 



Az új szabályozás 2010. január 1-jén lépett hatályba, ezzel egyidejűleg az egyéni vállalkozók korábbi nyilvántartása, az Egyéni Vállalkozói Igazolvánnyal Rendelkező Vállalkozók Központi Nyilvántartása megszűnt. 

A korábbi nyilvántartásból a jogszabály által meghatározott adatkör átkerült a jelenlegi, Egyéni Vállalkozók Nyilvántartásába a  többi adatot pedig a nyilvántartó szerv törölte. A 

Az egyéni vállalkozásról szóló 1990. évi V. törvény 4/A. § (5) bekezdése értelmében korábbi nyilvántartásban az egyéni vállalkozók adatait a vállalkozói tevékenység megszűnésétől számított két évig kezelte a nyilvántartást vezető szerv, a korábbi szabályozás, vagyis az egyéni vállalkozásról szóló 1990. évi V. törvény értelmében.



Ebből következően lehetséges, ha a kérelmező korábban már volt egyéni vállalkozó, de tevékenysége 2008. január 1. előtt megszűnt, a NAV adatbázisában már nem szerepelhet. Ezeket az adatokat az egyéni vállalkozó utolsó székhelye szerint illetékes járási hivatal tartja nyilván.



VII. Elektronikus ügyintézés 



1. Webes Ügysegéd





A hatósági bizonyítványt kizárólag elektronikusan, a Webes Ügysegéden keresztül lehet igényelni.



Elektronikusan intézhető:

a tevékenység megkezdésének bejelentése,

az adatváltozás bejelentése,

a tevékenység szüneteltetésének bejelentése,

a tevékenység szünetelés utáni folytatásának bejelentése,

a tevékenység megszüntetésének bejelentése.



Kizárólag elektronikusan intézhető:

az adatváltozás bejelentése,

a tevékenység szüneteltetésének bejelentése,

a tevékenység szünetelés utáni folytatásának bejelentése.



2. A Webes Ügysegéd használatának általános feltételei



Azonosítás



A Webes Ügysegéd KAÜ-azonosítással vehető igénybe, tehát

Ügyfélkapu-regisztrációval vagy

Részleges Kódú Telefonos Azonosítással (RKTA) vagy

e-személyi igazolvánnyal.



Ügyfélkapu nyitható 

személyesen bármely okmányirodában és kormányablakban, a NAV kiemelt ügyfélszolgálatain, egyes postahivatalokban, illetve 

elektronikusan, e-személyi igazolvánnyal az ugyfelkapu.gov.hu webes felületen.



A Részleges Kódú Telefonos Azonosítási szolgáltatásra személyesen, bármely okmányirodában és kormányablakban regisztrálhat.



A KAÜ-szolgáltatással kapcsolatos kérdéseivel forduljon bizalommal a 1818-as hívószámon elérhető Kormányzati Ügyfélvonalhoz.



Bejelentkezés



A Webes Ügysegédbe KAÜ-azonosítással lehet bejelentkezni. Az azonosítási mód – Ügyfélkapu, RKTA, e-személyi – kiválasztása és az azonosító adatok megadása után néhány másodpercen belül megjelenik a Webes Ügysegéd főoldala.



A Webes Ügysegéd legtöbb szolgáltatásának használatához, például új kérelem, bejelentés, nyilatkozat benyújtásához be kell jelentkezni.



Személyes adatok megadása az első belépéskor



Sikeres azonosítás után, a Webes Ügysegéd első használatakor meg kell adni a hiányzó azonosító adatokat és az elektronikus levélcímet (e-mail-címet) is.



Kérelem, bejelentés, nyilatkozat összeállítása



A sikeres azonosítás után a kiválasztott ügytípushoz tartozó űrlap jelenik meg, amelynek mezőit értelemszerűen kell kitölteni. A Webes Ügysegéd a kitöltés közben megjeleníti az esetleges hibákat.



Kérelem, bejelentés, nyilatkozat benyújtása



A kérelem, bejelentés, nyilatkozat benyújtásával az ügy intézése megkezdődik, ezt a Webes Ügysegéd visszaigazolja.



Kérelem, bejelentés, nyilatkozat státusza



Ismételt bejelentkezéssel akár utólag is megtekinthetők a Webes Ügysegédről indított ügyek és azok státusza. 



A bejelentett adatok ellenőrizhetők az Egyéni Vállalkozók Nyilvántartásában.



Elektronikus ügyintézés

A hatósági bizonyítvány elektronikus úton a Webes Ügysegéden keresztül intézhető.







	

	

	































VIII. Letölthető dokumentumok

Kérelem hatósági bizonyítvány kiállítására

Kitöltési útmutató hatósági bizonyítvány iránti kérelemhez



IX. További információ



További információ telefonon a NAV Infóvonalán, a 1819-es számon vagy személyesen a NAV ügyfélszolgálatain kérhető.



Fogalmak



Gyakran ismételt kérdések





X. Jogszabályok

	2009. évi CXV. törvény az egyéni vállalkozóról és az egyéni cégről,

	2009. évi LXXVI. törvény a szolgáltatási tevékenység megkezdésének és folytatásának általános szabályairól,

	210/2009. (IX. 29.) Korm. rendelet a kereskedelmi tevékenységek végzésének feltételeiről,

	5/1997. (III. 5.) IKIM rendelet az egyes ipari, kereskedelmi és idegenforgalmi tevékenységek gyakorlásához szükséges képesítésekről,

	21/2010. (V. 14.) NFGM rendelet az egyes ipari és kereskedelmi tevékenységek gyakorlásához szükséges képesítésekről,

	Az EURÓPAI PARLAMENT ÉS A TANÁCS 2006. december 12-i 2006/123/EK IRÁNYELVE a belső piaci szolgáltatásokról.