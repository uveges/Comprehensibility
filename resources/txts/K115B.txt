

                                                                    TERVEZET
[Nemzeti Adó- és Vámhivatal]
[Adó- és vámigazgatóság megnevezése]
[Adó- és vámigazgatóság címe]

                                             [VONALKÓD]
Ügyszám:[................]
      Irat nyilvántartási száma:[.............]
      Adóazonosító szám: [……………….]

Tárgy: Értesítés járuléktartozásról



Ügyintéző: [ügyintéző neve]
Telefon: [               ]


[címzett]
[város]
[utca, házszám]

[irányítószám]




Tisztelt Ügyfelünk!


Nyilvántartásunk  szerint  Ön  <dátum>   napján   <forint   összeg>   forint
egészségügyi szolgáltatási járulékkal tartozik. Ez az összeg  meghaladja  az
egészségügyi szolgáltatási járulék havi összegének hatszorosát,  azaz  a  48
000 forintot,  ami  azt  jelenti,  hogy  Ön  nem  vehet  igénybe  ingyenesen
egészségügyi szolgáltatást addig, amíg tartozását nem rendezi[1]. 

Az Ön tajszámát ezért a  Nemzeti  Egészségbiztosítási  Alapkezelő  (NEAK)  a
Nemzeti Adó- és Vámhivatal (NAV) adatszolgáltatása alapján érvényteleníti.

Ha Ön

    • tartozását rendezi, vagy

    • a tartozásra fizetési kedvezményt kér és kap a NAV-tól,

akkor a NAV erről a NEAK-ot tájékoztatja, a NEAK pedig a tájékoztatás  utáni
napon visszaállítja az Ön tajszámának érvényességét.

Fontos azonban, hogy a  tartozás  utólagos  megfizetése  nem  eredményezi  a
tajszám visszamenőleges érvényességét.


|Tartozását a 10032000-06055826 számú, „NAV Egészségügyi szolgáltatási  |
|járulék beszedési számla” elnevezésű számlára utalással rendezheti,    |
|vagy igényelhet csekket is a befizetéshez. Adóazonosító jelét a        |
|közlemény rovatban mindkét esetben fel kell tüntetnie.                 |

Így igényelhet csekket a befizetéshez:

    • telefonon
         o a NAV Infóvonalán, a 4-es menüpont választásával
               ▪ belföldről: a 1819-es,
               ▪ külföldről: a +36 (1) 250 9500-ás hívószámon,
         o  az  Ügyfél-tájékoztató  és  Ügyintéző  Rendszerben  (ÜCC)[2]  a
           folyószámla-ügyintézés menüpont választásával
               ▪ belföldről: +36 (80) 20-21-22-es,
               ▪ külföldről: +36 (1) 441-9600-ás hívószámon,

    • a CSEKK elnevezésű  nyomtatványon,  amit  elektronikusan[3],  vagy  az
      illetékes NAV-igazgatóságra kinyomtatva, papíralapon  lehet  beküldeni
      (a nyomtatvány itt tölthető le),

    • személyesen a NAV ügyfélszolgálatain.

A további befizetési lehetőségekről a NAV honlapján a „Ki hogyan fizethet  a
NAV-nak?” című tájékoztatóban olvashat.

Ha fizetési kötelezettségét méltányolható  gazdasági  vagy  személyes  okból
határidőre nem tudja teljesíteni, fizetési kedvezményi kérelmet nyújthat  be
a NAV-hoz. Kérhet fizetési halasztást, részletfizetést, mérséklését  vagy  a
tartozás elengedését. A fizetési kedvezmények részleteiről a  NAV  honlapján
a 30.2. számú információs füzetben olvashat.

Arról,  hogy  mit  kell  tennie,  hogy  tajszáma  érvényben  maradjon,   itt
 tájékozódhat.

Ha tartozását időközben rendezte, levelünket tekintse tárgytalannak!


                          Nemzeti Adó- és Vámhivatal
-----------------------
[1]  A  társadalombiztosítás  ellátásaira   jogosultakról,   valamint   ezen
ellátások fedezetéről szóló 2019. évi CXXII.  törvény  (új  Tbj.)  46.§  (2)
bekezdés. 
[2] Az ÜCC munkanapokon hétfőtől csütörtökig 8  óra  30  perctől  16  óráig,
pénteken  8  óra  30  perctől  13  óra  30  percig   hívható.   A   rendszer
használatához ügyfél-azonosító számmal kell rendelkeznie, amit  a  TEL  jelű
nyomtatványon  elektronikusan  az  Online  Nyomtatványkitöltő  Alkalmazással
(ONYA) vagy személyesen igényelhet.
[3] Az  elektronikus  beküldéshez  KÜNY-tárhellyel  kell  rendelkezni  és  a
nyomtatvány  letöltéséhez/kitöltéséhez   az   Általános   Nyomtatványkitöltő
Keretprogramot (ÁNYK)  kell  használni.  Erről  további  információt  a  NAV
honlapján (www.nav.gov.hu) az  „Elektronikus  űrlapok  benyújtásának  módja,
képviselet bejelentése” című tájékoztatóban talál.

