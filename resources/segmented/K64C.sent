A NAV-hoz benyújtott hipa-bevallások kezelése A Nemzeti Adó- és Vámhivatalhoz (NAV) elektronikusan benyújtott helyi iparűzési adóról (hipa) szóló bevallásokon a NAV összefüggés-vizsgálatokat végez.
A hipa-nyomtatvány kitöltésekor megjelenő ellenőrzéseken és hibavizsgálatokon azok a bevallások is keresztülmennek, amelyeket gépi úton, nem az Általános Nyomtatványkitöltő program használatával küldenek be.
Az ellenőrzés eredményétől függően a NAV értesítést küld: a továbbításról az érintett önkormányzathoz, vagy tájékoztat az azonosított hibák listájáról.
A hibák javítása után a bevallást újból be kell nyújtani.