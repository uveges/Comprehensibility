Februárra is érvényesek a kedvező szabályok 2021 februárjában is érvényben maradnak a veszélyeztetett gazdasági ágazatokban működő vállalkozásokra vonatkozó kedvezmények.
2020. november 11-én csökkentek Az érintett vállalkozások munkaviszonyban foglalkoztatottak után fizetendő közterhei 2020. november 11-én csökkentek.
A kedvezmények igénybevételére 2020 novemberében és decemberében, valamint 2021 januárjában is lehetőség volt.
2021. februárra a kifizetőknek a munkaviszonyban foglalkoztatott természetes személy foglalkoztatása után nem kell szociális hozzájárulási adót és szakképzési hozzájárulást fizetniük.
A veszélyeztetett ágazatba tartozó, rehabilitációs hozzájárulás fizetésére kötelezett kifizetők mentesülnek a 2021-ben két hónapra arányosan jutó rehabilitációs hozzájárulás alól, és nem kell megfizetniük a 2021. első negyedéves előleget sem.
A veszélyeztetett ágazatba tartozó tevékenységet főtevékenységként végző kisvállalati adóalanyoknak a 2021. februári kivakötelezettségük megállapításánál a személyi jellegű kifizetések összegét nem kell figyelembe venniük, tehát az nem lesz része a kivaalapnak.
Az adózási könnyítések igénybevételének feltételeit és módját részletesen ismerteti a NAV honlapján 2020. november 26-án megjelent tájékoztató.