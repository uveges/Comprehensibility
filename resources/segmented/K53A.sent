A 21ELEKAFA nyomtatvány benyújtásával kapcsolatos aktuális információk A magyar adózók az ’ELEKAFA nyomtatványon igényelhetik vissza a más tagállamban rájuk áthárított hozzáadottértékadót (általános forgalmi adót).
A tavaly rendszeresített 20ELEKAFA űrlap már nem használható a visszatérítéshez, illetve a korábbi időszakra vonatkozó igények érvényesítéséhez, 2021. április 1-től a 21ELEKAFA nyomtatvány legfrissebb verzióját kell kitölteni és beküldeni a Nemzeti Adó- és Vámhivatalhoz.
Az Észak-Írország által aktuálisan megadott és általuk elfogadott termékkódok listáját a 21ELEKÁFA nyomtatvány kitöltési útmutatója részletesen tartalmazza.
Szolgáltatások szempontjából az Egyesült Királyság – beleértve Észak-Írországot – egységesen nem viszonos harmadik, azaz Európai Unión kívüli országnak minősül, így a szolgáltatások árában áthárított adó visszaigénylésére a 2020-at követően teljesített ügyletekre vonatkozóan nincs lehetőség.