A Nemzeti Adó- és Vámhivatal Központi Irányítás Vám Főosztálya főosztályvezetője által kiadott 70../2021. felhívás az egyes oltóanyagok kiviteli engedély-kötelezettségével kapcsolatos jogszabályváltozásról 2021. május 7-én hatályba lépett az egyes termékek kivitele esetében exportengedély bemutatását előíró mechanizmusra vonatkozó egyedi rendelkezések meghatározásáról szóló (EU) 2021/521 bizottsági végrehajtási rendelet módosításáról szóló 2021/734 bizottsági végrehajtási rendelet (a továbbiakban: EU rendelet).
Az EU rendelet 1. cikke 1. pontja alapján a koronavírussal szembeni védekezéshez felhasználható oltóanyagok és azok hatóanyagainak Liechtensteinbe, Norvégiába és Izlandra történő kivitele és újrakivitele 2021. május 7-től nem engedélyköteles.
Ezen kívül az EU rendelet 1. cikk 2. pontja deklarálja, hogy a 2021/521 bizottsági végrehajtási rendelet rendelkezései 2021. június 30-ig alkalmazandók. 	Jelen felhívás a kiadmányozás napjától érvényes.
Jelen felhívás az egyes oltóanyagok kiviteli engedély-kötelezettségének meghosszabbításáról szóló 7008/2021. felhívásban foglaltakra figyelemmel alkalmazandó. 	 	Budapest, 2021. május …. 	 Torda Csaba pénzügyőr dandártábornok főosztályvezető 1