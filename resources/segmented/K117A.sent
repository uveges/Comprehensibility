Változtak a szakképzési hozzájárulás szabályai A veszélyhelyzet ideje alatt igénybe vehető szakképzésihozzájárulás-fizetési kedvezményről szóló 22/2021. (I. 28.) Kormányrendelet alapján 2021. január 1-től módosult a szakképzési hozzájárulás alanyainak köre és alapja.
Szakképzési hozzájárulásra kötelezett: a polgári perrendtartásról szóló törvény szerinti gazdálkodó szervezet az egyéni vállalkozó kivételével, a személyi jövedelemadóról szóló törvény szerinti egyéni vállalkozó és a belföldön vállalkozási tevékenységet folytató külföldi adóügyi illetőségű személy, ha belföldön székhellyel, telephellyel vagy fiókteleppel rendelkezik, vagy üzletvezetésének helye belföld.
A szakképzési hozzájárulás alapjának változása: Az Szkt. 106. § (1) bekezdése szerint „A szakképzési hozzájárulás alapja a szakképzési hozzájárulásra kötelezettet terhelő szociális hozzájárulási adó alapja.”
Ettől eltérően 2021. január 1-jétől nem képezi a  szakképzési hozzájárulás alapját: a Szocho tv. 1. § (4) bekezdése szerinti béren kívüli juttatások [Szja tv. 71. §], béren kívüli juttatásnak nem minősülő egyes meghatározott juttatások [Szja tv. 70. §]Szja tv. szerint adóalapként meghatározott összege, kamatkedvezményből származó jövedelem [Szja tv. 72. §], valamint a Szocho  tv. 1.  § (5)  bekezdésében meghatározott jövedelem, azaz a kamatkedvezményből származó jövedelem [Szja tv. 72. §] a vállalkozásból kivont jövedelem [Szja tv. 68. §], az értékpapír-kölcsönzésből származó jövedelem [Szja tv. 65/A. §], az osztalék [Szja tv. 66. §], vállalkozói osztalékalap [Szja tv. 49/C. §], az árfolyamnyereségből származó jövedelem [Szja tv. 67. §], az Szja tv. 1/B. § hatálya alá tartozó természetes személy e tevékenységből származó jövedelme.
Fentiek alapján már a januárban béren kívüli juttatásként adott SZÉP-kártya támogatás után sem kell a szakképzési hozzájárulást megfizetni.