A vendéglátó üzletek augusztus 1-től nem alkalmazhatnak 5%-os áfamértéket az elvitelre, házhozszállítással értékesített ételre, italra Az elvitelre, házhozszállítással történő étel, ital értékesítésére 2020. november 14-étől 2021. július 31-ig alkalmazhatnak 5%-os áfamértéket a vendéglátó üzletek.
A kedvezményes adómérték alkalmazását ugyanis a vendéglátó üzletek működtetésének veszélyhelyzeti szabályaival összefüggésben olyan kormányrendelet tette lehetővé, ami 2021. augusztus 1-jén hatályát veszíti.
A 2020. november 14-étől 2021. július 31-ig hatályos előírások alapján az 5%-os adómérték akkor alkalmazandó, ha a vendéglátó üzletben az helyben fogyasztás esetén az ügylet TESZOR’15 56.10 alá tartozna, azonnal fogyasztható étel és helyben készített, alkoholmentes ital elvitelre vagy házhoz szállítással való értékesítése valósul meg, az ügylet Áfa tv. szerinti teljesítési időpontja 2020. november 14-ére, vagy azt követő, de 2021. augusztus 1-jét megelőző napra esik.
Az 5%-os adómérték nem vonatkozik az ügylettel összefüggő, szállítással kapcsolatos díjra.
2021. augusztus 1-jétől a vendéglátó üzlet csak szolgáltatásnyújtás – és az egyéb törvényi feltételek fennállása – esetén számíthat fel 5%-os mértékű áfát az Áfa tv. 3. számú melléklet II. rész 3. pontja alapján.
Az elvitelre, házhozszállítással történő étel, ital értékesítésre a hivatkozott pont szerint nem alkalmazható kedvezményes adómérték.
[Pénzügyminisztérium Fogyasztási és Forgalmi Adók Főosztály …. – NAV Központi Irányítás ……]