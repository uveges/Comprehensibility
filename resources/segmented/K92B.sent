Online Számla: március végéig tart a szankciómentes időszak A számlaadat-szolgáltatás szabályainak 2021. január 4-ei változásával összefüggésben még március 31-ig nem alkalmaz szankciót a Nemzeti Adó- és Vámhivatal (NAV).
A NAV tapasztalatai szerint az adózók többsége felhasználja a szankciómentes időszakot a felkészülésre.
A számlázó programokkal teljesített adatszolgáltatások kétharmada már 3.0-ás séma szerint érkezik az Online Számla rendszerbe.
A szankciómentes időszakban az adózóknak lehetőségük van számlázó programjaik felkészítésére az adatszolgáltatás 3.0-ás séma szerinti teljesítésére, kézi számlázási gyakorlatuk felülvizsgálatára, akár megváltoztatására, az adatszolgáltatás megszervezésére.
Az elmulasztott adatszolgáltatások pótlása és a nem megfelelően teljesített adatszolgáltatások javítása nem feltétele a szankciómentességnek.
Akik még nem a 2021. január 4. óta hatályos előírások szerint szolgáltatnak számlaadatokat, sürgősen intézkedniük kell, ugyanis április 1-től számlánként 500 ezer forintig – egyéni vállalkozó, áfaalany természetes személy esetében 200 ezer forintig – terjedő mulasztási bírsággal jár, ha az adózó a számlázó programmal kiállított számláról nem a 3.0-ás séma alkalmazásával szolgáltat adatot, nem szolgáltat adatot olyan számláról, amiről csak 2021. január 4. óta kell adatot szolgáltatni, adatszolgáltatása nem megfelelő.
A számlaadat-szolgáltatás szabályainak 2021. január 4-ei változásáról részletes tájékoztatás itt található: 