A 2029-es bevallásban tehető tao-felajánláshoz szükséges igazolás A 2029 jelű bevallásban az adózók felajánlást tehetnek az éves adójuk terhére, amennyiben annak a feltételei fennállnak.
Az egyik ilyen feltétel, hogy az adózó rendelkezzen a kedvezményezett célhoz kapcsolódóan kiállított igazolással.
Az igazolások a kedvezményezett szervezetek részére jóváhagyott sportfejlesztési programhoz kapcsolódnak, amely programok keresztféléves rendszerben működnek.
Az igazolásban szerepel a támogatási időszak, amely a jóváhagyott sportfejlesztési program végrehajtásának a tárgyév július 1-jétől a tárgyévet követő év június 30-áig terjedő időszakig tart, ez azonban nem jelenti azt, hogy a támogatási igazolás is csak ebben az időszakban állítható ki.
Így, ha az adózó olyan igazolással rendelkezik, amelyet a 2021/2022-es támogatási időszak szerinti – már jóváhagyott – sportfejlesztési programhoz állítottak ki, nincs akadálya annak, hogy a 2020-as adóév adója terhére megtegye a felajánlást.
Nemzeti Adó- és Vámhivatal – Pénzügyminisztérium