TÁJÉKOZTATÁS ADÓ- ÉS VÁMHATÓSÁGI SZOLGÁLATI JOGVISZONY létesítésének lehetőségéről a Nemzeti Adó- és Vámhivatal Szabolcs-Szatmár-Bereg Megyei Adó- és Vámigazgatóságán A Nemzeti Adó- és Vámhivatal Szabolcs-Szatmár-Bereg Megyei Adó- és Vámigazgatóságán az alábbi munkavégzési helyekre lehet jelentkezni: Határkirendeltségi Főosztály, Záhony, a munkavégzés helye a közúti és a vasúti határátkelőhely területe.
Határkirendeltségi Főosztály, Beregsurány, a munkavégzés helye a közúti határátkelőhely területe Beregsurány, Barabás és Lónya településeken.
A jogviszony tartalma: adó- és vámhatósági szolgálati jogviszonyban pénzügyőri státuszban, határszolgálati vámügyintéző munkakörben (II. besorolási osztály, A munkaköri kategória), határozatlan idejű, teljes munkaidőben.
Munkarend: váltásos, ami azt jelenti, hogy 12 órás váltásokban a nappal, éjszaka, szabad, szabad munkaidő-beosztás ismétlődik.
Az ellátandó feladat a vámhatáron át bonyolódó áru- és utasforgalom vámellenőrzése. 		 		A felvételi eljárásról részletes információ kérhető a NAV Szabolcs-Szatmár-Bereg Megyei Adó- és Vámigazgatóságának következő elérhetőségein: 		 		Elektronikusan a szabolcsavig@nav.gov.hu e-mail-címen.
A tárgy mezőben kérjük feltüntetni: Felvételi eljárás. 		 		Postán a 4401 Nyíregyháza, Postafiók 38. levelezési címen.
A borítékon kérjük feltüntetni: Felvételi eljárás. 		 		Személyesen, telefonon, illetve e-mailben: 		Az igazgatóság székhelyén (4400 Nyíregyháza, Szabadság tér 7–8.); Fodor László pénzügyőr századosnál, telefonszáma: (42) 503-245, e-mail-címe: fodor.laszlo@nav.gov.hu; Dr. Baráth Mónika pénzügyőr őrnagynál, telefonszáma: (42) 503-251; e-mail-címe: barath.monika@nav.gov.hu.