Online számla: Március végén lezárul a szankciómentes időszak Az adatszolgáltatási kötelezettség alá eső számlák, számlaadatok 2021. január 4-ei változásával összefüggésben 2021. március 31-ig nem alkalmaz szankciót a NAV. A szankciómentes időszakban az adózóknak lehetőségük van számlázóprogramjaik felkészítésére az adatszolgáltatás 3.0-ás séma szerinti teljesítése érdekében, kézi számlázási gyakorlatuk felülvizsgálatára, esetlegesen megváltoztatására illetve az ilyen számláik megfelelő adatszolgáltatásának megszervezésére.
A szankciómentességnek nem feltétele az elmulasztott adatszolgáltatások pótlása, vagy a nem megfelelően teljesített adatszolgáltatások javítása.
Az adózók többsége megfelelően él a szankciómentes időszak révén biztosított lehetőséggel.
A számlázóprogramokból teljesített adatszolgáltatások kétharmada már 3.0-ás séma szerint érkezik az Online Számla rendszerbe.
Azoknak, akik még nem a 2021. január 4-től hatályos előírások szerint teljesítik számlaadat-szolgáltatásukat, célszerű sürgős intézkedést tenniük.
2021. április 1-től ugyanis számlánként 500 000 forintig – egyéni vállalkozó, áfaalany természetes személy esetén 200 000 forintig – terjedő mulasztási bírság állapítható meg akkor is, ha az adózó a számlázóprogrammal kiállított számláról nem a 3.0-ás séma alkalmazásával szolgáltat adatot, nem teljesít adatszolgáltatást olyan számláról, amiről csak 2021. január 4-től kell adatot szolgáltatni vagy adatszolgáltatása nem megfelelő.
A számlaadat-szolgáltatás szabályainak 2021. január 4-ei változásáról részletes tájékoztatás itt található: 