Az egészségügyi szolgáltatási járulék összege 2021. január 1-től az egészségügyi szolgáltatási járulék havi összege 8 000 forint, a napi összeg pedig a havi összeg harmincad része 10 forintra kerekítve, vagyis 270 forint.
Ha a fizetési kötelezettség a naptári hónapban fennáll, akkor az adott hónapra a törvényben meghatározott havi 8 000 forint járulékot kell fizetni, a hónap napjainak számától függetlenül.
Például ha 2021 februárban – ami 28 napos – a hónap minden napján fennáll a fizetési kötelezettség, akkor 8 000 forint egészségügyi szolgáltatási járulékot kell fizetni.
Ha a hónapnak csak meghatározott napjára vagy napjaira kell fizetni, akkor az egészségügyi szolgáltatási járulék összege a fizetési kötelezettséggel érintett napok számának és a járulék napi összegének szorzata.
Ez az összeg azonban nem lehet több a havi összegnél, azaz 8 000 forintnál.
Így, ha például 2021 márciusban – ami 31 napos –30 napra áll fenn a fizetési kötelezettség, akkor a fizetendő járulék összege 8 000 forint.