A NAV-hoz benyújtott hipa-bevallások kezelése A Nemzeti Adó- és Vámhivatalhoz (NAV) elektronikusan benyújtott, állandó jellegű iparűzési tevékenységhez kapcsolódó helyi iparűzési adóról (hipa) szóló bevallások esetén, a beküldést követően összefüggés-vizsgálatokat végzünk.
A hipa nyomtatvány kitöltése során megjelenő ellenőrzéseken és hibavizsgálatokon azok a bevallások is keresztülmennek, amelyeket gépi úton, nem az Általános Nyomtatványkitöltő program használatával küldenek be.
Az ellenőrzés eredményétől függően értesítést küldünk: az érintett önkormányzathoz történő továbbításról, vagy hibalista közlésével tájékoztatjuk az azonosított hibákról.
A hibák kijavítását követően a bevallást újból be kell nyújtani.