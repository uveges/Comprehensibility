Alkalmazottukat bejelentés nélkül foglalkoztatók A Nemzeti Adó- és Vámhivatal (NAV), honlapján rendszeresen közzéteszi azoknak az adózóknak a nevét, székhelyét, lakcímét adószámát, természetes személy esetében az adóazonosító jelet, akiknél a végleges és végrehajtható közigazgatási vagy bírósági határozat megállapította, hogy nem jelentették be foglalkoztatottaik munkaviszonyát.
A NAV közzéteszi továbbá a jogsértést megállapító határozat keltét és végrehajthatóvá válásának napját is.
A NAV, a honlapján közzétett adózók adatait két év elteltével törli.
A bejelentés nélkül alkalmazottat foglalkoztatók listája itt található.
Felhívjuk az adózók és a bíráló szervek, szervezetek figyelmét, hogy 2021.március 11-étől a NAV közzéteszi a foglalkoztatás-felügyeleti hatóság tevékenységéről szóló kormányrendelet szerinti, rendezett munkaügyi kapcsolatok követelményének nem megfelelő adózókat.
Azok az adózók tartoznak a nem rendezett munkaügyi kapcsolattal rendelkezők közé, akiket/amelyeket a NAV foglalkoztatásra irányuló jogviszony létesítésével összefüggő bejelentési kötelezettség elmulasztása miatt a költségvetési támogatás igénylésének időpontját megelőző két éven belül végleges - közigazgatási per esetén a bíróság jogerős ítéletével elbírált - és végrehajtható, nyilvánosságra hozott határozatban bírsággal sújtott.
A foglalkoztatás-felügyeleti hatékonyság tevékenységéről szóló kormányrendelet szerinti, rendezett munkaügyi kapcsolatok követelményének nem megfelelő adózók listája itt található.
A NAV közzéteszi továbbá azoknak az adózóknak az adatait is akik/amelyek a 2021. március 10-ei jogszabályi rendelkezéseknek megfelelően lettek közzétéve, és esetükben a két éves közzétételi időtartam még nem telt el.
A 2021. március 10-el bezárólag hatályban lévő rendelkezéseknek megfelelő, az államháztartásról szóló törvény végrehajtásáról szóló kormányrendelet szerinti, rendezett munkaügyi kapcsolatok követelményének nem megfelelő adózók listája itt található.