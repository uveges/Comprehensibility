Egyes építőanyagokok értékesítését és kivitelét előre be kell jelenteni 2021. július 17. óta egyes építőanyagok csak bejelentés után, a visszaigazolás birtokában értékesíthetők, illetve vihetők ki Magyarország területéről.
A bejelentést az Innovációs és Technológiai Minisztériumnál kell megtenni a 2021. július 17. óta kezdeményezett kivitelekre.
A bejelentésköteles építőanyagok körét kormányrendelet tartalmazza.
Az előírások betartását a rendőrség és a Nemzeti Adó- és Vámhivatal (NAV) közösen ellenőrzi.
2021. augusztus 7-től a rendőrség és a NAV a be nem jelentett vagy a visszaigazolás nélküli építőanyag általános forgalmi adó nélküli értékének negyven százalékáig terjedő közigazgatási bírságot szab ki annak terhére, akinek be kellett volna jelentenie az értékesítést, illetve a kivitelt.
A NAV felhívja a kereskedők, forgalmazók figyelmét, hogy csak olyan, az adott árukört érintő, kiviteli irányú vámeljárást kezdeményezzenek, amelyhez a bejelentés és annak visszaigazolása megtörtént.
Így megelőzhetők az árukörhöz kapcsolódó ellenőrzések miatti problémák, a várakozási idő elhúzódása és a szankciók.
A bejelentéssel kapcsolatos tájékoztatók, a bejelentőlap és annak kitöltési útmutatója a következő linken érhető el: Magyarország Kormánya - Építőanyagok kivitelével kapcsolatos bejelentő lap és adatkezelési tájékoztató (kormany.hu)