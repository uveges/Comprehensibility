Felhívás: Kutyavásár lesz a NAV-nál A Nemzeti Adó- és Vámhivatal (NAV) kereső munkára kiképezhető kutyákat vásárol.
Ha Önnek van a feltételeinknek megfelelő, eladó kutyája, és a NAV augusztus végére tervezett kutyavásárán részt kíván venni, akkor 2021. július 12-ig küldjön előzetes ajánlatot a a navkutyabeszerzes@nav.gov.hu e-mail-címre!
Az ajánlatban ezeknek az információknak kell szerepelniük: a kutya hívóneve, fajtája, ivara, vételára.
Levelében adja meg e-mail-címét, adatait – név vagy elnevezés, adóazonosító jel vagy adószám –, illetve jelezze azt is, hogy a kutyát magánszemélyként vagy gazdálkodó szervezetként – például egyéni vállalkozóként, kft.-ként – kívánja-e eladni.
A NAV a következő feltételeknek megfelelő kutyákat keres ivartól és fajtától függetlenül: 10 és 36 hónap közötti életkorú, amit a NAV az átvétel utáni 21 napos próbaidő leteltekor az oltási könyv vagy az állatútlevél alapján ellenőriz, kifogástalan egészségügyi állapotú, amit a kiválasztás után a NAV – saját költségén – a következő orvosi vizsgálatokkal ellenőriz: 	csípőízület-, könyökízület- és gerincröntgen; 	általános belgyógyászati vizsgálat; 	a szem, a nyálkahártya, az ivarszervek, a fül vizsgálata; 	a fogazat ellenőrzése; 	nagylabor-vizsgálat; 	állapotának és korának megállapítása. a veszettség elleni védekezés részletes szabályairól szóló 164/2008. (XII. 20.) FVM rendelet mellékletében meghatározott oltási könyvvel – esetleg állatútlevéllel –rendelkezik, az oltási könyve, útlevele tartalmazza a korának megfelelő kötelező (veszettség elleni) és ajánlott (kombinált oltás) oltási program szerinti igazolásokat, kizáró ok azonban, ha például egy kétéves kutya oltási könyvében csak az adott évre kötelező védőoltás beadása szerepel, féregtelenítése igazoltan megtörtént, a vásár előtti utolsó féregtelenítés időpontja az oltási könyvben szerepel, a PetVetData-adatbázisban regisztrált transzponderszámmal, vagyis mikrochippel rendelkezik, a 41/2010. (II. 26.) Korm. rendelet előírásainak megfelelőenés nem ivartalanított.
Ajánlatot csak az tehet, aki rendelkezik az 578/2020. (XII.14.) Kormányrendeletben foglaltaknak megfelelő FELIR-azonosítóval, vagyis szerepel a közhiteles agrárágazati elektronikus hatósági nyilvántartásban, enélkül a kutyavásáron nem lehet részt venni.
Nem tehet ajánlatot, aki szerepel a NAV Végrehajtási eljárás alatt álló adózók listáján.
A NAV a kutyavásár tervezett időpontja előtt legalább 2 héttel, azaz várhatóan 2021. augusztus közepéig felveszi a kapcsolatot azokkal az érdeklődőkkel, akiktől ajánlatot kér: elküldi az ajánlattételi felhívást, illetve a kutyavásár, valamint a beszerzési eljárás további részleteit.
Nemzeti Adó- és Vámhivatal