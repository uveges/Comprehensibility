Március hónapra nem kell katát fizetni A 2021. februárjában már a Katv. hatálya alá tartozó, mentesített tevékenységet folytató kisadózó (katás) vállalkozás 2021. március hónapra mentesül a főállású, illetve a nem főállású kisadózó után fizetendő tételes adó megfizetése alól.
A mentesített tevékenységek a következők: 1. Éttermi, mozgó vendéglátás (TEÁOR 5610), 2. Rendezvényi étkeztetés (TEÁOR 5621), 3. Italszolgáltatás (TEÁOR 5630), 4. Filmvetítés (TEÁOR 5914), 5. Konferencia, kereskedelmi bemutató szervezése (TEÁOR 8230), 6. Sport és szabadidős képzés (TEÁOR 8551), 7. Előadó-művészet (TEÁOR 9001), 8. Előadó-művészetet kiegészítő tevékenység (TEÁOR 9002), 9. Művészeti létesítmények működtetése (TEÁOR 9004), 10. Múzeumi tevékenység (TEÁOR 9102) tevékenységet, 11. Növény-, állatkert, természetvédelmi terület működtetése (TEÁOR 9104), 12. Sportlétesítmény működtetése (TEÁOR 9311), 13. Sportegyesületi tevékenység (TEÁOR 9312), 14. Testedzési szolgáltatás (TEÁOR 9313), 15. Egyéb sporttevékenység (TEÁOR 9319), 16. Vidámparki, szórakoztatóparki tevékenység (TEÁOR 9321), 17. Fizikai közérzetet javító szolgáltatás (TEÁOR 9604), 18. M.n.s. egyéb szórakoztatás, szabadidős tevékenység (TEÁOR 9329) 19. Szállodai szolgáltatás (TEÁOR 5510), 20. Üdülési, egyéb átmeneti szálláshely-szolgáltatás (TEÁOR 5520), 21.Kempingszolgáltatás (TEÁOR 5530), 22. Egyéb szálláshely szolgáltatás (TEÁOR 5590), 23. Utazásközvetítés (TEÁOR 7911), 24. Utazásszervezés (TEÁOR 7912), 25. M.n.s. egyéb szárazföldi személyszállítás (TEÁOR 4939), 26. Iparcikk jellegű bolti vegyes kiskereskedelem (TEÁOR 4719), 27. Audio-, videoberendezés kiskereskedelme (TEÁOR 4743), 28. Textil-kiskereskedelem (TEÁOR 4751), 29 Villamos háztartási készülék kiskereskedelme (TEÁOR 4754), 30. Bútor, világítási eszköz, egyéb háztartási cikk kiskereskedelme (TEÁOR 4759), 31. Könyv-kiskereskedelem (TEÁOR 4761), 32. Papír-, írószer-, irodaszer- és nyomtatvány-kiskereskedelem (TEÁOR 476203), 33. Zene-, videofelvétel kiskereskedelme (TEÁOR 4763), 34. Sportszer-kiskereskedelem (TEÁOR 4764), 35. Játék-kiskereskedelem (TEÁOR 4765), 36. Ruházat kiskereskedelem (TEÁOR 4771), 37. Lábbeli-, bőráru-kiskereskedelem (TEÁOR 4772), 38. Óra-, ékszer-kiskereskedelem (TEÁOR 4777), 39. Egyéb m.n.s. új áru kiskereskedelme (TEÁOR 4778), 40. Használtcikk bolti kiskereskedelme (TEÁOR 4779), 41. Videokazetta, lemez kölcsönzése (TEÁOR 7722), 42. Egyéb személyi használatú, háztartási cikk kölcsönzése (TEÁOR 7729), 43. Egyéb foglalás (TEÁOR 7990), 44. Szerencsejáték, fogadás (TEÁOR 9200), kivéve a totózó és lottózó, 45. Szórakoztatóelektronikai cikk javítása (TEÁOR 9521), 46. Lábbeli, egyéb bőráru javítása (TEÁOR 9523), 47. Bútor, lakberendezési tárgy javítása (TEÁOR 9524), 48. Óra-, ékszerjavítás (TEÁOR 9525), 49. Egyéb személyi, háztartási cikk javítása (TEÁOR 9529), 50. Fodrászat, szépségápolás (TEÁOR 9602), 51. M.n.s. egyéb személyi szolgáltatás (TEÁOR 9609), 52. Virág-, koszorú- és dísznövény-kiskereskedelem (TEÁOR 477601), 53. Oktatási intézményben működő vállalkozások esetén Egyéb vendéglátás (TEÁOR 5629), 54. Járművezetés oktatás (TEÁOR 8553), 55. M.n.s. egyéb oktatás (TEÁOR 8559) vagy 56. Oktatást kiegészítő tevékenység (TEÁOR 8560) Az egyéb m.n.s. új áru kiskereskedelme (TEÁOR 4778) tevékenységet végző katás vállalkozás nem veheti igénybe a tételes adó alóli mentességet, ha az  optikai és a  mezőgazdasági tevékenységet tényleges főtevékenységként folytatja.
Az egyéb személyi használatú, háztartási cikk kölcsönzése (TEÁOR 7729) tevékenységet végző kisadózó vállalkozás nem érvényesítheti a mentességet, ha az építési és szerelési munkához kapcsolódó cikkek kölcsönzését tényleges főtevékenységként végzi.
Az egyéb személyi, háztartási cikk javítása (TEÁOR 9529) tevékenységet végző katás vállalkozást nem illeti meg a mentesség, ha a kerékpárok javítása tevékenységet tényleges főtevékenységként folytatja.
Az adófizetési kötelezettség alóli mentesülés nem befolyásolja a kisadózó társadalombiztosítási és munkaerőpiaci ellátásokra való jogosultságát és az ellátások összegét.
A mentesség nem csökkenti a 12 millió forintos bevételi értékhatárt sem.
A kisadózó vállalkozásnak nem kell kérelmeznie március hónapra fizetendő tételes adó alóli mentességet, azt a Nemzeti Adó- és Vámhivatal állapítja meg.