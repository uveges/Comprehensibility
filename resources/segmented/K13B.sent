Változások a csokkal vásárolt lakás illetékmentességében 2021. január 1-jétől illetékmentes 	az új lakások építéséhez, vásárlásához kapcsolódó, vagy 	a használt lakás vásárlásához, bővítéséhez igényelhető 	családi otthonteremtési kedvezménnyel (csok) vásárolt lakás tulajdonjogának, tulajdoni hányadának megszerzése. 	 	2021. július 10-étől a szabályozás úgy módosul, hogy ha a vagyonszerző bármely okból visszafizeti a csok teljes összegét, a NAV az adásvételi szerződés aláírásának időpontjában fennálló forgalmi érték és az akkor hatályos illetékmérték alapján szabja ki a visszterhes vagyonátruházási illetéket. 	 	Az új rendelkezést nem kell alkalmazni akkor, ha a gyermekvállalás egészségügyi okok miatt hiúsult meg.
A NAV az illetéket 5 évig állapíthatja meg, amit a csok visszafizetése vagy a visszafizetés elrendelése évének december 31-étől kell számítani. 	 	Az illetékmentességhez kapcsolódó új szabályokat a 2021. július 10. után megkötött adásvételi szerződésekre kell alkalmazni. 	 	További változás, hogy a NAV 2021. július 10-étől a csokkal vásárolt lakás illetékmentességéről is fizetési meghagyást ad ki.