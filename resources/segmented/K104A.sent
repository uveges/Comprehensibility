Tájékoztatás a 2014-re és 2015-re vonatkozó HIPA bevallásokkal kapcsolatban 2021-től az adózók a(z állandó jellegű) helyi iparűzési adóról (HIPA) szóló adóbevallási kötelezettségüket kizárólag a Nemzeti Adó- és Vámihivatalon (NAV) keresztül, elektronikus úton, a NAV honlapján közzétett nyomtatványon teljesíthetik.
A NAV-nál 2016-tól állnak rendelkezésre a HIPA bevallások, ezért ha elévülési időn belül, 2014-re vagy 2015-re vonatkozóan kell önellenőrzést benyújtania, esetleg hiányzó bevallását pótolnia, akkor azt a 2016. évre kialakított 16HIPA nyomtatványon teheti meg.
Ha például a 2015. január 1. és 2015. december 31. közötti időszakra kell önellenőrzést végeznie, akkor a bevallást a 16HIPA nyomtatványon, a megfelelő időszak feltüntetésével tudja benyújtani a NAV-hoz.
Két fontos kivétel: A 2021-et megelőző évekre vonatkozó, ideiglenes jellegű iparűzési tevékenységgel kapcsolatos bevallásokat továbbra is az önkormányzati adóhatóságokhoz kell benyújtani.
Az egyéni vállalkozónak nem minősülő magánszemély vállalkozó a HIPA bevallását papíralapon, az önkormányzati adóhatósághoz is teljesítheti.