Továbbra is 5 százalék az elviteles és házhoz szállított étel és ital áfája A vendéglátóhelyek nyitása után is megmaradt az elviteles, valamint házhoz szállított ételek és italok veszélyhelyzeti korlátozások alatt bevezetett 5 százalékos áfamértéke.
Az 5 százalékos áfa 2020. november 14. óta, a veszélyhelyzeti rendelkezések érvényben tartásáig alkalmazható azokra az ételekre és italokra, amik helyben fogyasztáskor is az 5 százalék alá esnének.
A kedvezményes áfamérték a kiszállítási díjra továbbra sem érvényes.
A szabály tehát változatlan: ha az adott étel és ital helyben fogyasztáskor a kedvezményes adómérték alá tartozna, akkor annak elvitelére és házhoz szállítására is az 5 százalékos áfa alkalmazandó.
A kedvezményes adómértéket továbbra is az a vendéglátóhely alkalmazhatja, ahol a veszélyhelyzeti intézkedések előtt is lehetett helyben fogyasztani.
Ez független attól, hogy az adott hely teraszán vagy belső helyiségében jelenleg lehet-e ételt, italt fogyasztani.
Az említett feltételekkel a kedvezményes adómérték 2020. november 14. óta él változatlanul.. A szabályozás a kedvezményes adómértéket a veszélyhelyzet miatti korlátozó intézkedések hatályához köti, tehát az továbbra is alkalmazható, függetlenül a legújabb, 2021. május 23-tól érvényes szabályoktól.
A szabályozás a kedvezményes adómértéket a veszélyhelyzet miatti korlátozó intézkedések hatályához köti, tehát az továbbra is alkalmazható, függetlenül a legújabb, 2021. május 23-tól érvényes szabályoktól.