Felhívás: A Nemzeti Adó- és Vámhivatal Központi Irányítás Vám Főosztálya főosztályvezetője által kiadott /2021. felhívás az egyes oltóanyagok kiviteli korlátozásának meghosszabbításáról 2021. június 30-án az EU hivatalos lapjában megjelent az egyes termékek esetében exportengedély bemutatását előíró mechanizmusra vonatkozó (EU) 2021/442 végrehajtási rendelet és (EU) 2021/521 végrehajtási rendelet módosításáról szóló 2021/1071 (EU) bizottsági végrehajtási rendelet (a továbbiakban: EU rendelet).
A 2021. július 1-jén hatályba lépő EU rendelet 2021. szeptember 30-ig meghosszabbította a koronavírus elleni védekezéshez használható oltóanyagok és hatóanyagok kiviteli engedélykötelezettségét.
További információ, segítség A kiviteli korlátozások meghosszabbításáról a kiviteli engedélyeket Magyarországon kiállító Budapest Főváros Kormányhivatala (a továbbiakban: BFKH) tájékoztatást adott.
A BFKH tájékoztatója (amely továbbra is részletesen tartalmazza az irányadó eljárási szabályokat) az alábbi linken érhető el:  Ha a korlátozások hatálya alá tartozó termékek kivitelének vagy újrakivitelének ellenőrzésekor kérdés merül fel az engedélykötelezettségről, a BFKH Kereskedelmi, Haditechnikai, Exportellenőrzési és Nemesfémhitelesítési Főosztály Kereskedelmi Osztálya a következő elérhetőségeken ad felvilágosítást: cím: 1124, Budapest, Németvölgyi út 37–39. e-mail-cím: keo@bfkh.gov.hu A kiviteli engedélykötelezettségről a NAV 2021. április 22-én az egyes oltóanyagok kiviteli engedély-kötelezettségének meghosszabbításáról szóló 7008/2021. felhívásban, illetve 2021. május 11-én az egyes oltóanyagok kiviteliengedély-kötelezettségével kapcsolatos jogszabályváltozásról szóló 7009/2021. felhívásban adott részletes tájékoztatást. 	Jelen felhívás a kiadmányozás napjától érvényes, és a 7008/2021., illetve a 7009/2021. felhívásokban foglaltakkal együtt kell alkalmazni. 	Budapest, 2021. július 	 Torda Csaba pénzügyőr dandártábornok főosztályvezető