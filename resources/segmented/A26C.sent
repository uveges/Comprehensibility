Az egyéni vállalkozók nyilvántartása I. Az egyéni vállalkozók nyilvántartása Az egyéni vállalkozók adat- és változásbejelentései, valamint különböző adózással kapcsolatos nyilatkozatainak feldolgozása és nyilvántartása mellett 2020. július 1-jétől a Nemzeti Adó- és Vámhivatal (NAV) kezeli és működteti az egyéni vállalkozói bejelentkezésre szolgáló Webes Ügysegédet, valamint az Egyéni Vállalkozók Nyilvántartását, és a hozzá kapcsolódó lekérdezőfelületet is.
II. Az ügyintézés rendje Az ügyintézés rendje ettől függetlenül nem változott, az adat- és változásbejelentéseket, az egyes nyilatkozatok változását közvetlenül a NAV-hoz, míg az egyéni vállalkozói tevékenységgel kapcsolatos bejelentéseket – tevékenység kezdése, szünetelés, megszüntetés – továbbra is a Webes Ügysegéden kell bejelenteni, és az Egyéni Vállalkozók Nyilvántartása is a korábbi módon lekérdezhető.
III. 	 	 	 	 	 	 	 	 	 Adat- és változásbejelentések, nyilatkozatok módosítása A továbbiakban is a NAV-hoz kell tehát benyújtani a különböző adózási nyilatkozatok, például az áfához, katához kapcsolódó nyilatkozatok változását, valamint a különböző adat- és változásbejelentéseket:  az Általános Nyomtatványkitöltő Keretprogramban (ÁNYK) kitölthető 20T101E jelű űrlapon vagy az Online Nyomtatványkitöltő Alkalmazás (ONYA) „Egyéni vállalkozó bejelentése” menüpontjában.  Az ÁNYK-s nyomtatványt az Ügyfélkapun keresztül kell benyújtani, az ONYA-n a bejelentés – KAÜ-azonosítás után – közvetlenül, online megtehető a NAV-hoz, az alkalmazás a bejelentés eredményéről és esetleges hibáiról, hiányosságairól azonnali visszajelzést ad.
IV. 2020. július 1-jei hatállyal módosult az egyéni vállalkozóról és egyéni cégről szóló 2009. évi CXV. törvény és az egyéni vállalkozók nyilvántartásával összefüggő részletszabályokról szóló 254/2018. (XII. 18.) Korm. rendelet.
A változások egyik lényeges eleme, hogy a Belügyminisztérium – az egyéni vállalkozók nyilvántartásának vezetésével összefüggő valamennyi – hatáskörét a Nemzeti Adó- és Vámhivatal (NAV) veszi át.
Az egyéni vállalkozói tevékenységgel kapcsolatos bejelentések Továbbra is a Webes Ügysegéden kell bejelenteni a a tevékenység megkezdését, az adatváltozást, a szünetelést, illetve a szünetelés utáni folytatást és a tevékenység megszüntetését.
A Webes Ügysegéden keresztül kell benyújtani a kérelmet az Egyéni Vállalkozók Nyilvántartásában kezelt adatokat igazoló hatósági bizonyítványra is.
V. Lekérdezés az Egyéni Vállalkozók Nyilvántartásából Az Egyéni Vállalkozók Nyilvántartásában szereplő nyilvános adatok megismerésének módja sem változott, azt a Nyilvántartáshoz kapcsolódó lekérdezőfelületen, nyilvántartási szám és adószám alapján lehet lekérdezni.
VI. Elérhetőségek: Webes Ügysegéd Egyéni Vállalkozók Nyilvántartása A bejelentéshez, hatósági engedélyhez kötött gazdasági tevékenységek katalógusa a Magyar Kereskedelmi és Iparkamara honlapján érhető el:  VII. Kapcsolódó tájékoztatók: Az egyéni vállalkozás elkezdése Adatváltozás bejelentése Az egyéni vállalkozás szüneteltetése Az egyéni vállalkozás szüneteltetést követő folytatása Az egyéni vállalkozás megszüntetése Hatósági bizonyítvány igénylése Belső Piaci Információs Rendszer VIII. További információ További információ telefonon a NAV Infóvonalán a 1819-es számon vagy személyesen a NAV ügyfélszolgálatain kérhető.
Fogalmak Gyakran ismételt kérdések